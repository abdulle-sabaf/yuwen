\documentclass[12pt,UTF-8,openany]{ctexbook}
\usepackage{ctex}
\usepackage{titlesec}
\usepackage{xeCJK}
\usepackage{verse}
\usepackage{fontspec,xunicode,xltxtra}
\usepackage{xpinyin}
\usepackage{geometry}
\usepackage{indentfirst}
\usepackage{pifont}
\usepackage{enumitem}
\usepackage[perpage,symbol*]{footmisc}
\usepackage[table,dvipsnames]{xcolor}

\geometry{a5paper,left=1.4cm,right=1.4cm,top=2.3cm,bottom=2.3cm}
\renewcommand{\footnotesize}{\fontsize{8.5pt}{10.5pt}\selectfont}
\setmainfont{Mona Sans Light}
\setCJKmainfont[BoldFont=STZhongsong]{汉字之美仿宋GBK 免费}
\xeCJKDeclareCharClass{CJK}{`0 -> `9}
\xeCJKsetup{AllowBreakBetweenPuncts=true}
\DefineFNsymbols{circled}{{\ding{192}}{\ding{193}}{\ding{194}}{\ding{195}}{\ding{196}}{\ding{197}}{\ding{198}}{\ding{199}}{\ding{200}}{\ding{201}}}
\setfnsymbol{circled}
\xpinyinsetup{ratio=0.5,hsep={.6em plus .6em},vsep={1em}}

\titleformat{\chapter}{\zihao{-1}\bfseries}{ }{16pt}{}
\titleformat{\section}{\zihao{-2}\bfseries}{ }{0pt}{}
\title{\zihao{0} \bfseries 中学古文课文集萃}
\setlength{\lineskip}{24pt}
\setlength{\parskip}{6pt}
\author{}
\date{}
\begin{document}
\maketitle
\tableofcontents
\newpage

\chapter{《论语》十则}

\begin{normalsize}
    
    子曰：“学而时习之，不亦说乎？有朋自远方来，不亦乐乎？人不知而不愠，不亦君子\footnote{〔君子〕君王的儿子，泛指道德高尚的人。}乎？”
    
    子曰：“我非生而知之者，好古，敏以求之者也。”
    
    曾子\footnote{〔曾子〕曾参，字子舆，春秋时鲁国人，孔子的弟子，孔子学说的主要继承人，参与编制了《论语》。}曰：“吾日三省吾身：为人谋而不忠乎？与朋友交而不信乎？传不习乎？”
    
    子曰：“温故而知新，可以为师矣。”
    
    子曰：“学而不思则罔，思而不学则殆。”
    
    子曰：“由\footnote{〔由〕仲由，字子路，春秋时鲁国人，孔子的弟子。忠厚正直，力大勇武。}，诲汝知之乎！知之为知之，不知为不知，是知也。”
    
    子曰：“见贤思齐焉，见不贤而内自省也。”
    
    子曰：“三人行，必有我师焉。择其善者而从之，其不善者而改之。”
    
    子贡\footnote{〔子贡〕端木赐，字子贡，春秋时卫国人，孔子的弟子。贤能善辩，曾任鲁国、卫国的相国，还善于经商。}问曰：“有一言而可以终身行之者乎？”子曰：“其恕乎！己所不欲，勿施于人。”
    
    子在川上曰：“逝者如斯夫，不舍昼夜。”
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔不亦君子乎〕君王的儿子，表示将来要做君王的人。儒是向统治者解释经书的人。因此儒家讲述道理的对象和理想典范都叫做“君子”，因为儒家认为只有道德高尚，符合儒家学说道德要求和规范的人，才是将来可以做君王的人。
    \item〔吾日三省吾身〕古人以三为约数，表示大概的“好几次”、“不止一两次”，但又明显少于十次的次数。后面“三人行”也是如此。
    \item〔知之为知之，不知为不知，是知也〕什么叫“知道”？不仅要知道自己知道什么，还要知道自己不知道什么。这样才叫知道了。明明知道，却以为自己不知道；或者明明自己不知道，却以为自己知道，都不能叫做真的知道。《论语注疏》：“此章明知也。孔子以子路性刚，好以不知为知，故此抑之。”《荀子·儒效篇》：“知之曰知之，不知曰不知，内不以自诬，外不以自欺，以是尊贤畏法而不敢怠慢，是雅儒者也。”
    \item〔择其善者而从之，其不善者而改之〕找出别人做得好的，就跟着去做，发现别人做得不好的，如果自己也有这个毛病，就（自己）改正它。通过观察他人的长处和短处，就能学到东西，自我改进，这就是“有我师”，而不是真的说在几个人里面找到一个人做我的老师。
    \item〔其恕乎！己所不欲，勿施于人〕这是后世“忠恕”的来源之一。忠，谓尽心为人；恕，谓推己及人。“恕”者“如”也，像对待自己一样对待他人就是“恕”。“己所不欲，勿施于人”就是典型的“恕”的表现。“恕”的本义不是现代汉语中的“宽恕”、“饶恕”的意思。因此“忠恕”也不是说要无条件地宽恕别人，做滥好人。
\end{itemize}

\chapter{《使琉球记》}

\begin{normalsize}
    
    出使琉球
    
    初八日己丑，晴。午风大。黎明，有二白鸟绕船而飞。午刻，丁风，仍用辰针，计行四更。申刻，过米糠洋。漩皆圆，波浪密而细，如初筛之米，点点零落；“米糠”字，极有形容。日落，计又行三更；船伙长\footnote{〔伙长〕船上掌管罗盘的人。}云：“鸡笼山、花瓶屿去船远，不应见”。是夜，用乙辰针，行船六更。舟中吐者甚多；余日坐将台\footnote{〔将台〕阅兵点将台，指挥者坐的位置。现在称为舰桥。}，全不觉险，饮食如常。
    
    初九日庚寅，晴。卯刻，见彭家山\footnote{〔彭家山〕即彭佳屿，在台湾省基隆港北约30海里。}。山列三峰，东高而西下。计自开洋，行船十六更矣；由山北过船。辰刻，转丁未风，用单乙针，行十更船。申正，见钓鱼台\footnote{〔钓鱼台〕即钓鱼岛，在彭佳屿东约80海里，属基隆。}，三峰离立如笔架，皆石骨。惟时水天一色，舟平而驶；有白鸟无数绕船而送，不知所自来。入夜，星影横斜，月色破碎，海面尽作火焰，浮沉出没。
    
    初十日辛卯，晴。丁未风，仍用单乙针。东方黑云蔽日，水面白鸟无数。计彭家至此，行船十四更。辰正，见赤尾屿；屿方而赤，东西凸而中凹，凹中又有小峰二。船从山北过。有大鱼二，夹舟行，不见首尾，脊黑而微绿，如十围枯木附于舟侧；舟人举酒相庆。
    
    十一日壬辰，阴。丁未风，仍用单乙针。计赤尾屿至此，行十四更船。午刻，见姑米山。山共八岭，岭各一、二峰，或断或续；舟中人欢声沸海。未刻，大风，暴雨如注，然雨虽暴而风顺。酉刻，舟已近山，计又行五更船。球人以姑米多礁，黑夜不敢进，待明而行。丑刻，有小船来引导；乃放舟由山南行。
    
    十二日癸巳，晴。辰刻，过马齿山。山如犬牙相错，四峰离立，若马行空。计又行七更，船再用甲寅针，取那霸港。考历来针路所见，尚有小琉球、鸡笼山、黄麻屿；此行俱未见。问之琉球伙长，年已六十，往来海面八次，云此次最为简捷，而所见亦仅三山，即至姑米。惟纪更以香，殊难为据。据琉球伙长云：“海上行舟，风小固不能驶，风过大亦不能驶；风大则浪大，浪大力能壅船，进尺仍退二寸。惟风七分、浪五分，最宜驾驶；此次是也。从来渡海，未有平稳而驶如此者。”辰刻，进那霸港。午刻，登岸。倾国人士聚观于路，世孙\footnote{〔世孙〕指琉球中山王国第十五代国王尚温。当时琉球第十四代国王尚穆病逝，尚穆的儿子尚哲已死，李鼎元奉旨到琉球册封尚穆的孙子尚温为下一代国王。由于册封还没完成，所以称为世孙。}率百官迎诏如仪。
    
    琉球见闻
    
    十七日戊戌，晴。阅案头食单，有所谓“龙头虾”者。取视之，长尺馀，绦甲朱髯、血睛火鬣，类世所画龙头，见之悚然！取其壳以为灯，可供两日玩；三日而色变矣。
    
    十八日己亥，雨。栽荔枝于使院庭后，南北分列。移自牧荔园，种曰“陈家紫”。
    
    二十一日壬寅，阴。连日食海味，腹渐作泻。令庖人但供时蔬、淡粥。庖人乃以佳苏鱼进；问之，曰：“此非鱼名也，系削黑鳗鱼脊肉，干而为之”。长五、六寸许，形如梭、质如枯木。食法，先以温水浸洗，裹蕉叶煨之，切片如刨花，连五、七片不断，又如兰花；宜清酱\footnote{〔清酱〕即“酱清”，生抽酱油。}，颇有异味。清酱甘美，十倍于闽。惟求“佳苏”之义不得，适有长史至，问亦不解；因呼至前细核之，据云“此品在敝国既多且美，自王官以及贫民皆得食”；意殆谓如家常蔬菜，人人得食也。球人字皆对音，殆实为“家蔬”也。
    
    二十二日癸卯，晴。午后，偕介山\footnote{〔介山〕指这次出使琉球的大使赵文楷，字介山。李鼎元是副使。}策骑游波上山。一名石筍崖，以形似名之也；石垣四周，垣后可望海，沿海多浮石，嵌空玲珑；潮水击之，声作钟磬。东北有山，曰雪崎。又东北，有小石山，曰龟山。稍下为护国寺，国王祷雨之所也。龛内有神，黑而裸，手剑立，状甚狞；名曰“不动”，或曰火神。庭中有景泰七年铸钟一，廊下又有乾隆五十七年新铸钟一。寺后多凤尾蕉，一名铁树。西有石，高五、六尺，黑而润，状如骈佛手。因书“仙人掌”三字于上。
    
    初二日癸丑，大暑，阴。从官往游泊村，归以新稻穗见示，云稻已尽收；乃知球阳地气温暖，稻常早熟，种以十一月，收以五、六月。薯则四时皆种，三熟为丰，四熟则为大丰。稻田少、薯田多。国人以薯为命，米则王官始得食。亦有麦、豆，所产不多。薯一名地瓜，闽人土语。午后，微雨。
    
    初五日丙辰，阴。巳后，大雨。长史\footnote{〔长史〕职官名，相当于幕僚长。}送佛桑\footnote{〔佛桑〕朱槿，也叫赤槿、佛桑、红扶桑、大红花，原产于中国南部，广泛分布于亚洲的观赏花卉。}四株。一种千层如榴，有深红、粉红二色。一种单层，花如灯盘，蕊单出如烛，长二寸许，有红、白二色；朝开暮落，落则瓣卷如烛。花而不实；四季有花，深冬叶始凋谢。此地花开四季者甚多，气暖故也。余感长史意，嘱从客酬以酒；意有花再相致耳。
    
    初七日戊午，晴。辰刻，微雨，旋止。长史复以花二盆见贻，标曰“水翁花”；视之，乃马兰花也。中山草木，多与中朝\footnote{〔中朝〕中央王朝，指中国内地。}异称；盖因国中少书，多不识古来草木之名。如罗汉松，谓之㭴木；冬青，谓之福木；万寿菊，谓之禅菊：其初以意名之，后遂相沿不改。惜未携《群芳谱》来，一一证辨之耳！
    
    十四日乙丑，阴。荔枝栽近一月，新叶茂发，有生机矣。早起，偶步其侧，见新叶有蚀者；薄视之，有虫黄体而苍文，两角、八足，身方而毛，世所谓毛虫类。附叶为巢，蒙如小蛛网；卵生如蚕子而速，大者二寸以来。命仆捉而坑之，尽扫其巢。
    
    二十九日庚辰，晴。是日初见五彩鱼\footnote{〔五彩鱼〕即花斑连鳍䲗，俗名七彩麒麟、五彩青蛙。}。有红绿翠黄诸色，绿鳞红章，五彩相间。土人就形色呼之，无定名。又有一石眉巴鱼\footnote{〔石眉巴鱼〕可能是红鳍笛鲷。}，色红如金鱼。余俱不敢食，养盎中以为玩品。又有鳐如白鸟，云飞丈馀始入水，疑即燕鱼\footnote{〔燕鱼〕渤海地区对蓝点马鲛的称呼。}也。
    
    初六日丙戌，大风。是日，食品有蕉实，状如手指，不相属。色黄，味甘，瓤如柚，亦名甘露。闻初熟色青，以糠覆之则黄，与中国制柿无异。其花红，一穗数尺，瓣须五六出。岁实为常，实如其须之数。中国亦有蕉，不闻岁结实，亦无有抽其丝作布者；或其性殊欤？
    
    行成归来
    
    二十日己巳，晴。东北风利，促解缆。卯刻，扬帆出那霸港；岸上、舟中送者如云，举手辞谢之。午刻，雨，入暮不止。伙长恐有暴，收马齿山安护浦下碇。山势横袤二十里，犬牙相错，出没海中，若断若续；分东、西二岛，为中山\footnote{〔中山〕指琉球国。琉球国全名为琉球中山王国。}第一外障。泊处青山围绕，无出路。有鹿见于山间，疑亦海鱼所化。雨景大佳。
    
    二十二日辛未，雨，风仍西北。午刻，晴。偕介山驾小舟登岸；沿沙洲行至山麓，有石高丈馀，玲珑可爱。坐石上观渔，皆赤身入水，无寒色。马齿人善泅，习使然也。
    
    二十四日癸酉，晴。北风少平，促伙长出洋；对以“风信未定”。余曰：“风信定，能无变乎？可行，则行！”介山曰：“姑俟之！”遂止。
    
    二十五日甲戌，晴。北风如故，决令开帆，介山亦以为然；遂于巳刻解缆。子丑风，用辛针。酉刻，过姑米山。终日峭帆，舟转驶，微侧而震，有吐者；余仍日坐将台，饮食如故。
    
    二十九日戊寅，辰卯风微，大雾，针如故。巳刻，稍霁；见温州南杞山\footnote{〔南杞山〕现称南麂岛，在浙江温州市平阳县东南海面。}，舟人大喜。少顷，见杞山北有船数十只泊焉；舟人皆喜曰：“此必迎护船也！”雾渐消，山渐近；守备\footnote{〔守备〕清朝武官名，正五品，管理军队总务、军饷、军粮。}登后艄以望，惊报曰：“泊者，贼船也！”余曰：“舟巳至此，戒兵无哗！速食，备器械！”余亦饱食。守备又报贼船皆扬帆矣；与介山衣冠出，令吐者、病者悉归舱；登战台，誓众曰：“贼众我寡，尔等未免胆怯。然贼船小、我船大，彼络绎开帆，纵善驾驶，不能并集，犹一与一之势也。且既已遇之，惧亦无益！惟有以死相拼，可望死中求活。此我与汝致命之秋也，生死共之！”众兵勇气顿振，皆曰“惟命！”乃下令曰：“贼船未及三百步，不得放子母炮；未及八十步，不得放枪；未及四十步，不得放箭。如果近，始用长枪相拼。有能毙贼者，重赏；违者，按以军法”。各整暇以俟。
    
    未几，贼船十六只吆喝而来，第一只已入三百步。余举旗麾之，吴得进从舵门放子母炮，立毙四人，击喝者堕海；贼退不及，入百步，枪并发，又毙六人。一只乃退，二只又入三百步，复以炮击之，毙五人；稍进，又击之，复毙四人，乃退去。其时，三只贼船已占上风；暗移子母炮至舵右舷边，连毙贼十二人，焚其头蓬：皆转舵而退。中二船较大，复鼓噪由上风飞至。余曰：“此必贼首也！”密令舵工将船稍横，俟大炮准对贼船，即施放一发，中之。炮响后，烟迷里许；既散，则贼船巳尽退。是役也，王得禄首先士卒，兵丁吴得进、陈成德、林安顺、张大良、王名标、甘耀等枪炮俱无虚发，幸免于危。惟时日将暮，风甚微；恐贼乘夜来袭，默祷于天后\footnote{〔天后〕即妈祖，俗称“海神娘娘”，东南沿海民间崇拜的神灵。}求风。不一时，北风大至，浪飞过船。余倦极，思卧。念前险假遇害，岂复能虑此险！况求风得风，即忧亦无着力处。遂解衣熟睡，付之不见不闻。
    
    十一月朔日己卯，阴。梦中闻舟人哗曰：“到官塘\footnote{〔官塘〕官方的港口。塘：堤岸。}矣！”惊起。介山、从客皆一夜不眠，语余曰：“险至此，服汝能睡。设葬鱼腹，亦为糊涂鬼矣！”余曰：“险奈何”？介山曰：“上则九天\footnote{〔九天〕传说古代天地有九重，“九天”天的最高处，比喻极高处。也作“九重天”、“九霄”。后面“九地”指地的最深处，比喻极低处。}，下则九地，声如转水车、锯湿木，时复疟颤；每侧，则篷皆卧水。一浪盖船，则船身入水，惟闻瀑布声垂流不息；其不覆者，幸耳！”余曰：“脱覆，君等能免之乎！余乐拾得一觉，又忘其险，余幸矣！”介山乃大笑。舟人指曰：“前即定海\footnote{〔定海〕指现在浙江省舟山市定海区。清代重要的港口和军事要塞。}，可无虑！”申刻，乃得泊。总兵\footnote{〔总兵〕明清武官名。清代总兵统领一地汉军，正二品。}何定江来迎护，余笑谢之。因语以北杞之战，定江惶悚失措；余曰：“馁矣！他事且缓商”。
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔初九日庚寅〕传统记日的方法。“初九”是阴历记日，表示当月第九天；“庚寅”是干支记日，用天干地支顺序计数，每六十天一循环。两种记日方法并用，交叉比对，准确不出差错。
    \item〔卯刻〕传统记时方法。古人把一天分为十二个时辰，用十二地支记录。每个时辰又分为八刻。初刻、正刻，各一小时。“卯刻”也就是“卯时”，指早上五到七点，“申正”指“申时正刻”，即下午四点正。
    \item〔转丁未风，用单乙针〕传统罗盘方位记法，分八方二十四针，一方三针。又有单针、双针之分。单针指最近一针，双针指介于相邻双针之间。“丁”是南偏西南（南偏西15度），“未”是西南偏南（南偏西30度），“丁未”说明方向介于“丁”、“未”之间。“单乙针”表示以“乙”针（东偏南15度）为准航行。
    \item〔计自开洋，行船十六更矣〕“更”是明清时代发展出来的计量海路里程的方法。最初是把一夜分为五更，每更大约2.4小时。后来把一更航行的里程作为单位，每更大约50里（25公里）。李鼎元此次出海由于出发仓促，没有准备沙漏，靠焚香记时，因此有较大误差。实际路程远比十六更少，下同。
    \item〔鳐如白鸟，云飞丈馀始入水〕文鰩出海南，大者長尺許，有翅，與尾齊，一名飛魚。羣飛水上，海人候之，當有大風。
    \item〔其花红，一穗数尺，瓣须五六出。岁实为常，实如其须之数。〕香蕉的花与一般的花不太一样，并没有典型的花瓣，而是像笋壳一样的苞片。雌花的子房初时细长像须一样，逐渐发育为香蕉。一般来说，香蕉树结果之后第二年会枯萎死掉，然后重新从根部长出新的香蕉树，因此不会每年都结果。
\end{itemize}

\chapter{《世说新语》两则}

\begin{normalsize}
    
    咏雪
    
    谢太傅寒雪日内集，与儿女讲论文义。俄而雪骤，公欣然曰：“白雪纷纷何所似？”兄子胡儿曰：“撒盐空中差可拟。”兄女曰：“未若柳絮因风起。”公大笑乐。即公大兄无奕女，左将军王凝之妻也。
    
    陈太丘与友期
    
    陈太丘与友期行，期日中，过中不至，太丘舍去，去后乃至。元方时年七岁，门外戏。客问元方：“尊君在不？”答曰：“待君久不至，已去。”友人便怒：“非人哉！与人期行，相委而去。”元方曰：“君与家君期日中，日中不至，则是无信；对子骂父，则是无礼。”友人惭，下车引之，元方入门不顾。
\end{normalsize}



\chapter{天文地理}

\begin{normalsize}
    
    混沌初开，乾坤始奠。
    
    气之清轻者上浮为天，气之浊重者下凝为地。
    
    日月五星，谓之七曜；天地与人，谓之三才。
    
    北斗为帝车之象，北辰是太一所居。
    
    叁星为白虎之体，大火是苍龙之心。
    
    二十八宿，是日月之旅舍。黄道白道，载日月之行迹。
    
    叁商二星，其出没不相见。牛女两宿，惟七夕一相逢。
    
    后羿射日，女娲补天。羲和置闰，授民以时。
    
    黄帝画野，始分都邑。夏禹治水，初奠山川。
    
    宇宙之江山不改，古今之称谓各殊。
    
    北京原属幽燕，金台是其异号；南京原为建业，金陵为其别名。
    
    浙江是武林之区，原为越国；江西是豫章之地，昔从九江。
    
    福建省属闽中，湖广地名三楚。
    
    东鲁西鲁，即山东山西之分；东粤西粤，乃广东广西之域。
    
    河南在华夏之中，故曰中州；陕西即长安之地，原为秦境。
    
    四川为西蜀，云南为古滇。
    
    贵州省近蛮方，自古名为黔地。
    
    东岳泰山，西岳华山，南岳衡山，北岳恒山，中岳嵩山，此为天下之五岳。
    
    饶州之鄱阳，岳州之青草，润州之丹阳，鄂州之洞庭，苏州之太湖，此为天下之五湖。
    
    沧海桑田，谓世事之多变。河清海晏，兆天下之升平。
    
    道不拾遗，由在上有善政。途通天堑，知中国有圣人。
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔叁星为白虎之体，大火是苍龙之心〕《史记·天官书》：“叁为白虎。”《晋书·天文志》：“叁，白兽之体。”《史记·天官书》：“ 叁为白虎。叁星直者，是为衡石。下有叁星，兑，曰罚，为斩艾事。”大火指心宿二，也叫商星。心宿是东方苍龙七宿之一，位于中心。
    \item〔叁商二星，其出没不相见〕《左传·昭公》记载：“昔高辛氏有二子，伯曰阏伯，季曰实沈，居于旷林，不相能也。日寻干戈，以相征讨。后帝不臧，迁阏伯于商丘，主辰。商人是因，故辰为商星。迁实沈于大夏，主参。唐人是因，以服事夏商。”
    \item〔二十八宿，是日月之旅舍〕《论衡·谈天》：“二十八宿为日月舍，犹地有邮亭，为长吏廨矣。邮亭著地，亦如星舍著天也。”
    \item〔日月五星，谓之七曜〕日月和水星、金星、火星、木星、土星合称“七曜”。《春秋谷梁传注疏》：“七曜者，日月五星皆照天下，故谓之‘七曜’。五星者，即东方岁星，南方荧惑，西方太白，北方辰星，中央镇星是也。”
    \item〔帝车之象〕《史记·天官书》：“斗为帝车，运于中央，临制四乡。”。
    \item〔北辰是太一所居〕北辰就是北极星。《尔雅·释天》：“北极谓之北辰。” 太一是天帝的名称。《易纬·乾凿度》所说：“太一者，北辰之神名也，居其所曰太帝。”
    \item〔羲和置闰，授民以时〕《尚书·尧典》：“乃命羲和，钦若昊天，历象日月星辰，敬授人时。……帝曰：‘咨！汝羲暨和。期三百有六旬有六日，以闰月定四时成岁。’”
    \item〔黄帝画野，始分都邑。夏禹治水，初奠山川〕《汉书·地理志》：“昔在黄帝，作舟车以济不通，旁行天下，方制万里，画野分州，得百里之国万区。”《尚书·吕刑》：“禹平水土，主名山川。”
    \item〔福建省属闽中〕秦代设闽中郡，包括福建，浙江宁海县及灵江、瓯江、飞云江流域。后来福建也称闽中。
    \item〔湖广地名三楚〕元代设置湖广等处行中书省，包括湖南湖北，明代湖广行省，按春秋时楚国名号称为“楚”。《淮南子》：“楚人地南卷沅湘，北绕颍泗，西包巴蜀，东裹郯邳，颍汝以为洫，江汉以为池，垣之以邓林。”秦汉时有西楚、东楚、南楚的分野，《史记·货殖列传》：“夫自淮北沛、陈、汝南、南郡，此西楚也。其俗剽轻，易发怒，地薄，寡于积聚。彭城以东，东海、吴、广陵，此东楚也。衡山、九江、江南、豫章、长沙，是南楚也，其俗大类西楚。”即今天湖北省长江以北、河南中东部以及江苏安徽北部一带总称为西楚，江苏中南部与浙江北部等长三角一带为东楚，长江以南的江西与湖南等地为南楚。总称三楚。“三楚”的分野在汉代初年可谓社会共识，一直成为区别各地民风、物产等社会环境的代称，足以证明楚之影响巨大。东汉末年，黄巾之乱带来的人口迁徙让长江中下游的吴越地区逐渐富庶起来。孙氏家族在江东地区，即今天的江苏南部、浙江和江西一带，建立了东吴政权，开启了六朝时期，逐渐以三吴都会自居，最早脱离楚地的范畴。至隋唐以后，楚地逐渐收缩为湖南湖北为核心的荆湖地区。
    \item〔黄帝画野，始分都邑。夏禹治水，初奠山川〕《汉书·地理志》：“昔在黄帝，作舟车以济不通，旁行天下，方制万里，画野分州，得百里之国万区。”《尚书·吕刑》：“禹平水土，主名山川。”
    \item〔黄帝画野，始分都邑。夏禹治水，初奠山川〕《汉书·地理志》：“昔在黄帝，作舟车以济不通，旁行天下，方制万里，画野分州，得百里之国万区。”《尚书·吕刑》：“禹平水土，主名山川。”
    \item〔黄帝画野，始分都邑。夏禹治水，初奠山川〕《汉书·地理志》：“昔在黄帝，作舟车以济不通，旁行天下，方制万里，画野分州，得百里之国万区。”《尚书·吕刑》：“禹平水土，主名山川。”
    \item〔贵州省近蛮方〕蛮：指南方未开化的部落。方：区域，上古称部落邦国，如土方、鬼方等。
    \item〔饶州之鄱阳〕隋朝设饶州，后为鄱阳郡，今有江西上饶市。鄱阳湖古称彭蠡泽、彭泽，是江西北部的大湖。
    \item〔岳州之青草〕隋朝设岳州，历史上也叫巴陵、巴州，今有湖南岳阳市。青草湖是湖南古代的大湖，位于岳阳市西南，洞庭湖的南部，并与之相连。南北朝时期已连为一体。清末之后逐渐淤积枯萎，现已不存。
    \item〔润州之丹阳〕隋唐设润州，在今江苏西南部和安徽交界。丹阳湖是江南古代的大泽，因秦置丹阳县得名，也叫丹湖、南湖，位于润州西南，今南京南面，高淳、溧水、当涂一带。因泥沙淤积和围垦，逐渐消亡，如今剩余部分有石臼湖。
    \item〔鄂州之洞庭〕隋朝设鄂州，包括今湖北地区，历史上也叫江夏、武昌，治所在今湖北武汉市。这里的洞庭指唐宋时湖南北部、长江以南的大湖。晋唐以来，由于地势升降原因形成的青草湖（洞庭湖的前身）水域面积不断扩大，成为除长江之外楚地南北分界的自然地理标识。至北宋时期，随着水域扩展，使原来在汉晋时期彼此支离的洞庭、青草、赤沙3个湖泊在高水位时得以连成汪洋一片。也正是在北宋时期，以洞庭湖为界线的荆湖北路与荆湖南路的行政区划分离也随之出现。不过，由于宋代的路一级区划并非实际具有独立管辖权的高级别行政单位，所以洞庭南北的荆湖楚地在本质上联结依旧紧密。曾经作为荆襄首府的江陵城（湖北荆州）在隋唐以后逐渐没落，宋以后鄂州（明代武昌，今湖北武汉市）逐渐成为长江中游的首府。元代设湖广行省，将鄂州行省并入湖广行省，最后迁治所于鄂州。当时湖广行省的管辖范围为今湖北、湖南、广西和广东、贵州的一部分，是当时最大的行省。明朝设湖广布政使司，简称“楚”。《大明清类天文分野之书》：“自房、陵、白帝而东，尽汉之南郡、江夏，东达庐江南部，滨彭蠡之西，得长沙、武陵，又逾南纪，尽郁林、合浦之地，自沅湘上流，西达黔安之左，皆全楚之分。”
    \item〔苏州之太湖〕隋朝设苏州，包括今江苏、浙江地区，历史上也叫吴州，治所在今江苏苏州市。太湖是江苏南部大湖，古称震泽。
\end{itemize}

\chapter{童趣}

\begin{normalsize}
    
    余忆童稚时，能张目对日，明察秋毫，见藐小之物必细察其纹理，故时有物外之趣。
    
    夏蚊成雷，私拟作群鹤舞于空中，心之所向，则或千或百，果然鹤也；昂首观之，项为之强。又留蚊于素帐中，徐喷以烟，使之冲烟而飞鸣，作青云白鹤观，果如鹤唳云端，为之怡然称快。
    
    余常于土墙凹凸处，花台小草丛杂处，蹲其身，使与台齐；定神细视，以丛草为林，以虫蚁为兽，以土砾凸者为丘，凹者为壑，神游其中，怡然自得。
    
    一日，见二虫斗草间，观之，兴正浓，忽有庞然大物，拔山倒树而来，盖一癞虾蟆，舌一吐而二虫尽为所吞。余年幼，方出神，不觉呀然一惊。神定，捉虾蟆，鞭数十，驱之别院。
\end{normalsize}



\chapter{智子疑邻}

\begin{normalsize}
    
    宋有富人。天雨墙坏，其子曰：“不筑，必将有盗。”其邻人之父亦云。暮而果大亡其财。其家甚智其子，而疑邻人之父。
\end{normalsize}



\chapter{口技}

\begin{normalsize}
    
    京中有善口技者。会宾客大宴，于厅事之东北角，施八尺屏障，口技人坐屏障中，一桌、一椅、一扇、一抚尺而已。众宾团坐。少顷，但闻屏障中抚尺\footnote{〔抚尺〕曲艺演员表演时用以拍桌子以引起听众注意的木块。}一下，满坐寂然，无敢哗者。
    
    遥遥闻深巷中犬吠，便有妇人惊觉欠伸，其夫呓语。既而儿醒，大啼。夫亦醒。妇抚儿乳，儿含乳啼，妇拍而呜之。又一大儿醒，絮絮不止。当是时，妇手拍儿声，口中呜声，儿含乳啼声，大儿初醒声，夫叱大儿声，一齐凑发，众妙毕备。满坐宾客无不伸颈侧目，微笑默叹，以为妙绝。
    
    未几，夫齁声起，妇拍儿亦渐拍渐止。微闻有鼠作作索索，盆器倾侧，妇梦中咳嗽。宾客意少舒，稍稍正坐。
    
    忽一人大呼：“火起”，夫起大呼，妇亦起大呼。两儿齐哭。俄而百千人大呼，百千儿哭，百千犬吠。中间力拉崩倒之声，火爆声，呼呼风声，百千齐作；又夹百千求救声，曳屋许许声，抢夺声，泼水声。凡所应有，无所不有。虽人有百手，手有百指，不能指其一端；人有百口，口有百舌，不能名其一处也。于是宾客无不变色离席，奋袖出臂，两股战战，几欲先走。
    
    而忽然抚尺一下，群响毕绝。撤屏视之，一人、一桌、一椅、一扇、一抚尺而已。
\end{normalsize}



\chapter{伤仲永}

\begin{normalsize}
    
    金溪\footnote{〔金溪〕现在江西抚州市金溪县。}民方仲永，世隶耕。仲永生五年，未尝识书具，忽啼求之。父异焉，借旁近与之，即书诗四句，并自为其名。其诗以养父母、收族为意，传一乡秀才观之。自是指物作诗立就，其文理皆有可观者。邑人奇之，稍稍宾客其父。或以钱币乞之。父利其然也，日扳仲永环谒于邑人，不使学。
    
    余闻之也久。明道\footnote{〔明道〕宋仁宗（赵祯）年号（公元1032至1033年）。}中，从先人还家，于舅家见之，十二三矣。令作诗，不能称前时之闻。又七年，还自扬州，复到舅家问焉。曰：“泯然众人矣。”
    
    王子曰：仲永之通悟，受之天也。其受之天也，贤于材人远矣。卒之为众人，则其受于人者不至也。彼其受之天也，如此其贤也，不受之人，且为众人；今夫不受之天，固众人，又不受之人，得为众人而已耶？
\end{normalsize}



\chapter{孙权劝学}

\begin{normalsize}
    
    初，权谓吕蒙曰：“卿今当涂掌事，不可不学！”蒙辞以军中多务。权曰：“孤岂欲卿治经为博士邪？但当涉猎，见往事耳。卿言多务，孰若孤？孤常读书，自以为大有所益。”蒙乃始就学。及鲁肃过寻阳，与蒙论议，大惊曰：“卿今者才略，非复吴下阿蒙！”蒙曰：“士别三日，即更刮目相待，大兄何见事之晚乎！”肃遂拜蒙母，结友而别。
\end{normalsize}



\chapter{爱莲说}

\begin{normalsize}
    
    水陆草木之花，可爱者甚蕃。晋陶渊明\footnote{〔陶渊明〕名潜，字元亮，东晋末杰出的诗人、辞赋家、散文家。}独爱菊。自李唐\footnote{〔李唐〕指唐代。唐朝皇帝姓李，故称李唐。}来，世人盛爱牡丹。予独爱莲之出淤泥而不然，濯清涟而不妖，中通外直，不蔓不枝，香远益清，亭亭净植，可远观而不可亵玩焉。
    
    予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人？牡丹之爱，宜乎众矣。
\end{normalsize}



\chapter{记承天寺夜游}

\begin{normalsize}
    
    元丰六年\footnote{〔元丰〕宋神宗（赵顼）年号（公元1078年至1085年）。元丰六年是公元1083年，是苏轼因乌台诗案被贬黄州第四年。}十月十二日夜，解衣欲睡，月色入户，欣然起行。念无与为乐者，遂至承天寺\footnote{〔承天寺〕在今湖北黄冈县城南。}寻张怀民\footnote{〔张怀民〕苏轼的朋友。}。怀民亦未寝，相与步于中庭。庭下如积水空明，水中藻荇交横，盖竹柏影也。何夜无月？何处无竹柏？但少闲人如吾两人者耳。
\end{normalsize}



\chapter{大道之行也}

\begin{normalsize}
    
    大道之行也，天下为公。选贤与能，讲信修睦。故人不独亲其亲，不独子其子，使老有所终，壮有所用，幼有所长，鳏、寡、孤、独、废疾者皆有所养。男有分，女有归。货恶其弃于地也，不必藏于己；力恶其不出于身也，不必为己。是故谋闭而不兴，盗窃乱贼而不作，故外户而不闭。是谓大同。
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔货恶其弃于地也，不必藏于己；力恶其不出于身也，不必为己〕《礼记正义》：“货，谓财货也。既天下共之，不独藏府库，但若人不收录，弃掷山林，则物坏世穷，无所资用，故各收宝而藏之。是恶弃地耳，非是藏之为巳，有乏者便与也。”行大道的人认为把财货丢弃在地上是不好的，所以收在自己家里，但不会去怀疑这是为了藏起来给自己用的借口。财货即便放在自己家里，也是共有的。放在自己家里是为了保存财货，当人有需要时再施与，而不是为了独吞。《礼记正义》：“力，谓为事用力。言凡所事，不惮劬劳，而各竭筋力者，正是恶于相欺，惜力不出于身耳。非是欲自营赡。”行大道的人认为，做事情的时候要尽力而为，不要惜身不出力，但不会去怀疑这是让别人出力而自己不出力、让别人供养自己的借口。所有人都要出力，不假装已经尽力而藏私欺瞒，事情才能办好。郑玄注：“劳事不惮，施无吝心，仁厚之教也。”出力的时候不会忌惮，施与的时候不会不舍得，这是仁厚带来的好处。
    \item〔男有分，女有归〕《礼记正义》：“分，职也。无才者耕，有能者仕，各当其职，无失分也。”有才能的人就做官，没才能的人就耕地，表示按才华能力分配合适的工作，称为“有分”。《礼记正义》：“女谓嫁为归。君上有道，不为失时，故有归也。”古代女性没有独立的能力，因此将合适的妇女嫁到合适的家庭，称为“有归”。
\end{itemize}

\chapter{观潮}

\begin{normalsize}
    
    浙江\footnote{〔浙江〕就是钱塘江。}之潮，天下之伟观也。自既望\footnote{〔既望〕农历十六日。}以至十八日为最盛。方其远出海门，仅如银线；既而渐近，则玉城雪岭际天而来，大声如雷霆，震撼激射，吞天沃日，势极雄豪。杨诚斋诗云“海涌银为郭，江横玉系腰”\footnote{〔杨诚斋〕杨万里，字廷秀，号诚斋，南宋文学家。“海涌银为郭，江横玉系腰”出自《浙江观潮》。}者是也。
    
    每岁京尹\footnote{〔京尹〕京都临安府，现在浙江杭州市。}出浙江亭教阅水军，艨艟数百，分列两岸；既而尽奔腾分合五阵\footnote{〔五阵〕指两、伍、专、参、偏五种阵法。}之势，并有乘骑弄旗标枪舞刀于水面者，如履平地。倏尔黄烟四起，人物略不相睹，水爆轰震，声如崩山。烟消波静，则一舸无迹，仅有敌船为火所焚，随波而逝。
    
    吴儿善泅者数百，皆披发文身，手持十幅大彩旗，争先鼓勇，溯迎而上，出没于鲸波万仞中，腾身百变，而旗尾略不沾湿，以此夸能。而豪民贵宦，争赏银彩。
    
    江干上下十余里间，珠翠罗绮溢目。车马塞途，饮食百物皆倍穹常时。而僦赁看幕，虽席地不容间也。
\end{normalsize}



\chapter{核舟记}

\begin{normalsize}
    
    明有奇巧人曰王叔远，能以径寸之木为宫室、器皿、人物，以至鸟兽、木石，罔不因势象形，各具情态。尝贻余核舟一，盖大苏泛赤壁云。
    
    舟首尾长约八分有奇，高可二黍许。中轩敞者为舱，箬篷覆之。旁开小窗，左右各四，共八扇。启窗而观，雕栏相望焉。闭之，则右刻“山高月小，水落石出”，左刻“清风徐来，水波不兴”，石青糁之。
    
    船头坐三人，中峨冠而多髯者为东坡，佛印居右，鲁直居左。苏、黄共阅一手卷。东坡右手执卷端，左手抚鲁直背。鲁直左手执卷末，右手指卷，如有所语。东坡现右足，鲁直现左足，各微侧，其两膝相比者，各隐卷底衣褶中。佛印绝类弥勒，袒胸露乳，矫首昂视，神情与苏黄不属。卧右膝，诎右臂支船，而竖其左膝，左臂挂念珠倚之，珠可历历数也。
    
    舟尾横卧一楫。楫左右舟子各一人。居右者椎髻仰面，左手倚一衡木，右手攀右趾，若啸呼状。居左者右手执蒲葵扇，左手抚炉，炉上有壶，其人视端容寂，若听茶声然。
    
    其船背稍夷，则题名其上，文曰“天启壬戌秋日，虞山王毅叔远甫刻”，细若蚊足，钩画了了，其色墨。又用篆章一，文曰“初平山人”，其色丹。
    
    通计一舟，为人五，为窗八，为箬篷，为楫，为炉，为壶，为手卷，为念珠各一；对联、题名并篆文，为字共三十有四。而计其长，曾不盈寸。盖简桃核修狭者为之。
    
    魏子详瞩既毕，诧曰：嘻，技亦灵怪矣哉！《庄》《列》所载，称惊犹鬼神者良多，然谁有游削于不寸之质，而须麋瞭然者？假有人焉，举我言以复于我，亦必疑其诳。乃今亲睹之。由斯以观，棘刺之端，未必不可为母猴也。嘻，技亦灵怪矣哉！
\end{normalsize}



\chapter{湖心亭看雪}

\begin{normalsize}
    
    崇祯五年\footnote{〔崇祯〕明思宗（朱由检）的年号（公元1628至1644年）。}十二月，余住西湖\footnote{〔西湖〕杭州市西的浅水湖，中国著名文化景观。}。大雪三日，湖中人鸟声俱绝。是日更定矣，余拏一小舟，拥毳衣炉火，独往湖心亭看雪。雾凇沆砀，天与云、与山、与水，上下一白。湖上影子，惟长堤一痕、湖心亭一点、与余舟一芥、舟中人两三粒而已。
    
    到亭上，有两人铺毡对坐，一童子烧酒，炉正沸。见余大喜，曰：“湖中焉得更有此人？”拉余同饮。余强饮三大白而别。问其姓氏，是金陵人\footnote{〔金陵〕现江苏南京市。}，客此。及下船，舟子喃喃曰：“莫说相公痴，更有痴似相公者。”
\end{normalsize}



\chapter{陋室铭}

\begin{normalsize}
    
    山不在高，有仙则名。水不在深，有龙则灵。斯是陋室，惟吾德馨。台痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐\footnote{〔南阳诸葛庐〕南阳：今河南省南阳市一带。诸葛亮在出山之前，曾在南阳卧龙岗中隐居躬耕。诸葛亮，字孔明，三国时蜀汉丞相，著名的政治家和军事家。}，西蜀子云亭\footnote{〔西蜀子云亭〕扬雄：字子云，西汉时文学家，蜀郡成都人。}。孔子云：何陋之有\footnote{〔孔子云……〕出自《论语·子罕第九》：“君子居之，何陋之有？”}？
\end{normalsize}



\chapter{三峡}

\begin{normalsize}
    
    自三峡\footnote{〔三峡〕指长江上游重庆、湖北两省间的瞿塘峡、巫峡和西陵峡。}七百里中，两岸连山，略无阙处。重岩叠嶂，隐天蔽日。自非亭午夜分，不见曦月。
    
    至于夏水襄陵，沿溯阻绝。或王命急宣，有时朝发白帝\footnote{〔白帝〕白帝城，在重庆奉节市东。}，暮到江陵\footnote{〔江陵〕今湖北省江陵县。}，其间千二百里，虽乘奔御风，不似疾也。
    
    春冬之时，则素湍绿潭，回清倒影。绝巘多生怪柏，悬泉瀑布，飞漱其间，清荣峻茂，良多趣味。
    
    每至晴初霜旦，林寒涧肃，常有高猿长啸，属引凄异，空谷传响，哀转久绝。故渔者歌曰：“巴东三峡巫峡长，猿鸣三声泪沾裳。”
\end{normalsize}



\chapter{桃花源记}

\begin{normalsize}
    
    晋太元\footnote{〔太元〕东晋孝武帝的年号（公元376至396年）。}中，武陵\footnote{〔武陵〕武陵郡，现在湖南常德市一带。}人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷。渔人甚异之。复前行，欲穷其林。
    
    林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。
    
    见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”
    
    既出，得其船，便扶向路，处处志之。及郡下，诣太守\footnote{〔太守〕一郡之长。}，说如此。太守即遣人随其往，寻向所志，遂迷，不复得路。
    
    南阳\footnote{〔南阳〕今河南省南阳市一带。}刘子骥，高尚士也，闻之，欣然规往，未果，寻病终。后遂无问津者。
\end{normalsize}



\chapter{满井游记}

\begin{normalsize}
    
    燕地寒，花朝节\footnote{〔花朝节〕旧时以农历二月十二日为花朝节。说这一天是百花生日。}后，余寒犹厉。冻风时作，作则飞沙走砾。局促一室之内，欲出不得。每冒风驰行，未百步辄返。
    
    廿二日\footnote{〔廿二日〕农历二月二十二日。}天稍和，偕数友出东直\footnote{〔东直〕北京东直门，在旧城东北角。满井在东直门北三四里。}，至满井。高柳夹堤，土膏微润，一望空阔，若脱笼之鹄。于时冰皮始解，波色乍明，鳞浪层层，清澈见底，晶晶然如镜之新开而冷光之乍出于匣也。山峦为晴雪所洗，娟然如拭，鲜妍明媚，如倩女之靧面而髻鬟之始掠也。柳条将舒未舒，柔梢披风，麦田浅鬣寸许。游人虽未盛，泉而茗者，罍而歌者，红装而蹇者，亦时时有。风力虽尚劲，然徒步则汗出浃背。凡曝沙之鸟，呷浪之鳞，悠然自得，毛羽鳞鬣之间皆有喜气。始知郊田之外未始无春，而城居者未之知也。
    
    夫不能以游堕事而潇然于山石草木之间者，惟此官也。而此地适与余近，余之游将自此始，恶能无纪？己亥\footnote{〔己亥〕明朝万历二十七年（公元1599年）。}之二月也。
\end{normalsize}



\chapter{马说}

\begin{normalsize}
    
    世有伯乐\footnote{〔伯乐〕孙阳。春秋时人，擅长相马，得到秦穆公信赖，被封为“伯乐将军”。}，然后有千里马。千里马常有，而伯乐不常有。故虽有名马，祇辱于奴隶人之手，骈死于槽枥之间，不以千里称也。
    
    马之千里者，一食或尽粟一石\footnote{〔石〕容量单位，十斗为一石。}。食马者，不知其能千里而食也。是马也，虽有千里之能，食不饱，力不足，才美不外见，且欲与常马等不可得，安求其能千里也？
    
    策之不以其道，食之不能尽其材，鸣之而不能通其意，执策而临之，曰：“天下无马！”呜呼，其真无马邪？其真不知马也！
\end{normalsize}



\chapter{五柳先生传}

\begin{normalsize}
    
    先生不知何许人也，亦不详其姓字。宅边有五柳树，因以为号焉。闲静少言，不慕荣利。好读书，不求甚解；每有会意，便欣然忘食。性嗜酒，家贫不能常得。亲旧知其如此，或置酒而招之；造饮辄尽，期在必醉。既醉而退，曾不吝情去留。环堵萧然，不蔽风日；短褐穿结，箪瓢屡空，晏如也。常著文章自娱，颇示己志。忘怀得失，以此自终。
    
    赞曰：黔娄\footnote{〔黔娄〕战国时齐国的隐士。}之妻有言：“不戚戚于贫贱，不汲汲于富贵。”其言兹若人之俦乎？衔觞赋诗，以乐其志。无怀氏\footnote{〔无怀氏〕传说中的上古氏族。}之民欤，葛天氏\footnote{〔葛天氏〕传说中的上古氏族。}之民欤？
\end{normalsize}



\chapter{小石潭记}

\begin{normalsize}
    
    从小丘\footnote{〔小丘〕即钴鉧潭西小丘，见前一篇《钴鉧潭西小丘记》。}西行百二十步，隔篁竹，闻水声，如鸣佩环，心乐之。伐竹取道，下见小潭，水尤清冽。全石以为底，近岸，卷石底以出，为坻，为屿，为嵁，为岩。青树翠蔓，蒙络摇缀，参差披拂。
    
    潭中鱼可百许头，皆若空游无所依，日光下澈，影布石上。佁然不动，俶尔远逝，往来翕忽。似与游者相乐。
    
    潭西南而望，斗折蛇行，明灭可见。其岸势犬牙差互，不可知其源。
    
    坐潭上，四面竹树环合，寂寥无人，凄神寒骨，悄怆幽邃。以其境过清，不可久居，乃记之而去。
    
    同游者：吴武陵\footnote{〔吴武陵〕信州（今重庆奉节一带）人，唐宪宗元和初进士，因罪贬官永州，与作者友善。}，龚古\footnote{〔龚古〕作者朋友。}，余弟宗玄\footnote{〔宗玄〕作者的堂弟。}。隶而从者，崔氏二小生：曰恕己，曰奉壹。
\end{normalsize}



\chapter{岳阳楼记}

\begin{normalsize}
    
    庆历四年\footnote{〔庆历四年〕庆历，宋仁宗赵祯的年号（公元1041至1048年）。庆历四年是公元1044年。}春，滕子京\footnote{〔滕子京〕滕宗谅，字子京，范仲淹的朋友。任泾州知州抵御西夏有功，经范仲淹举荐，擢天章阁待制。范仲淹发起庆历新政后遭攻击，因“泾州公款案”被贬，庆历四年任岳州太守。}谪守巴陵郡\footnote{〔巴陵郡〕岳州，治所在今湖南省岳阳市。}。越明年，政通人和，百废具兴。乃重修岳阳楼，增其旧制，刻唐贤今人诗赋于其上。属予作文以记之。
    
    予观夫巴陵胜状，在洞庭一湖。衔远山，吞长江，浩浩汤汤，横无际涯；朝晖夕阴，气象万千。此则岳阳楼之大观也，前人之述备矣。然则北通巫峡\footnote{〔巫峡〕长江三峡之一。}，南极潇湘\footnote{〔潇湘〕潇水是湘水的支流。湘水流入洞庭湖。}，迁客骚人，多会于此。览物之情，得无异乎？
    
    若夫淫雨霏霏，连月不开，阴风怒号，浊浪排空；日星隐曜，山岳潜形；商旅不行，樯倾楫摧；薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。
    
    至若春和景明，波澜不惊，上下天光，一碧万顷；沙鸥翔集，锦鳞游泳；岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。
    
    嗟夫！予尝求古仁人之心，或异二者之为。何哉？不以物喜，不以己悲；居庙堂之高则忧其民；处江湖之远则忧其君。是进亦忧，退亦忧。然则何时而乐耶？其必曰：“先天下之忧而忧，后天下之乐而乐”乎。噫！微斯人，吾谁与归？
    
    时六年九月十五日。
\end{normalsize}



\chapter{与朱元思书}

\begin{normalsize}
    
    风烟俱净，天山共色。从流飘荡，任意东西。自富阳至桐庐\footnote{〔富阳至桐庐〕富阳与桐庐都在杭州境内，富阳在富春江下游，桐庐在富阳的西南中游。如按上文“从流飘荡”。则应为“从桐庐至富阳”，可能为作者笔误。}，一百许里，奇山异水，天下独绝。
    
    水皆缥碧，千丈见底。游鱼细石，直视无碍。急湍甚箭，猛浪若奔。
    
    夹岸高山，皆生寒树。负势竞上，互相轩邈；争高直指，千百成峰。泉水激石，泠泠作响；好鸟相鸣，嘤嘤成韵。蝉则千转不穷，猿则百叫无绝。鸢飞戾天\footnote{〔鸢飞戾天〕出自《诗经·大雅·旱麓》。老鹰高飞入天，这里比喻极力追求名利的人。}者，望峰息心；经纶世务者，窥谷忘反。横柯上蔽，在昼犹昏；疏条交映，有时见日。
\end{normalsize}



\chapter{醉翁亭记}

\begin{normalsize}
    
    环滁<footnote:N1>皆山也。其西南诸峰，林壑尤美，望之蔚然而深秀者，琅琊也<footnote:N2>。山行六七里，渐闻水声潺潺而泻出于两峰之间者，酿泉也。峰回路转，有亭翼然临于泉上者，醉翁亭也。作亭者谁？山之僧智仙也。名之者谁？太守<footnote:N3>自谓也。太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。
    
    若夫日出而林霏开，云归而岩穴暝，晦明变化者，山间之朝暮也。野芳发而幽香，佳木秀而繁阴，风霜高洁，水落而石出者，山间之四时也。朝而往，暮而归，四时之景不同，而乐亦无穷也。
    
    至于负者歌于途，行者休于树，前者呼，后者应，伛偻提携，往来而不绝者，滁人游也。临溪而渔，溪深而鱼肥，酿泉为酒，泉香而酒洌，山肴野蔌，杂然而前陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。
    
    已而夕阳在山，人影散乱。太守归而宾客从也。树林阴翳，鸣声上下，游人去而禽鸟乐也。然而禽鸟知山林之乐，而不知人之乐；人知从太守游而乐，而不知太守之乐其乐也。醉能同其乐，醒能述以文者，太守也。太守谓谁？庐陵<footnote:N4>欧阳修也。
    
    N1：〔滁〕滁州，今安徽省滁州市琅琊区。
    
    N2：〔琅琊〕山名，在滁州市。
    
    N3：〔太守〕秦汉时一郡之长。隋朝存州废郡后不再称太守。一州之长唐代称为刺史，北宋称为知州，但一般仍习惯用太守来称呼。
    
    N4：〔庐陵〕庐陵郡，就是吉洲。现在江西省吉安市。
\end{normalsize}



\chapter{陈涉世家}

\begin{normalsize}
    
    陈胜者，阳城\footnote{〔阳城〕现在河南登封市东南。。}人也，字涉。吴广者，阳夏\footnote{〔阳夏〕现在河南太康县。}人也，字叔。陈涉少时，尝与人佣耕，辍耕之垄上，怅恨久之，曰：“苟富贵，无相忘。”佣者笑而应曰：“若为佣耕，何富贵也？”陈涉太息曰：“嗟乎！燕雀安知鸿鹄之志哉！”
    
    二世元年\footnote{〔二世元年〕公元前209年。秦始皇死后，幼子胡亥继位，称为二世。}七月，发闾左适戍渔阳\footnote{〔渔阳〕渔阳郡，秦朝至唐朝常设的郡，包括今天北京市、天津市、河北省部分地区。郡治是渔阳县，在今北京怀柔区。}，九百人屯大泽乡。陈胜、吴广皆次当行，为屯长。会天大雨，道不通，度已失期。失期，法皆斩。陈胜、吴广乃谋曰：“今亡亦死，举大计亦死；等死，死国可乎？”陈胜曰：“天下苦秦久矣。吾闻二世少子也，不当立，当立者乃公子扶苏\footnote{〔公子扶苏〕秦始皇长子，秦始皇驾崩后，赵高和李斯等人矫诏谋杀扶苏，改立公子胡亥为帝，是为沙丘之变。}。扶苏以数谏故，上使外将兵。今或闻无罪，二世杀之。百姓多闻其贤，未知其死也。项燕\footnote{〔项燕〕战国末年楚国著名将领，项梁之父，项羽的祖父，曾大败秦将李信。}为楚将，数有功，爱士卒，楚人怜之。或以为死，或以为亡。今诚以吾众诈自称公子扶苏、项燕，为天下唱，宜多应者。”吴广以为然。乃行卜。卜者知其指意，曰：“足下事皆成，有功。然足下卜之鬼乎！”陈胜、吴广喜，念鬼，曰：“此教我先威众耳。”乃丹书帛曰“陈胜王”，置人所罾鱼腹中。卒买鱼烹食，得鱼腹中书，固以怪之矣。又间令吴广之次所旁丛祠中，夜篝火，狐鸣呼曰：“大楚兴，陈胜王。”卒皆夜惊恐。旦日，卒中往往语，皆指目陈胜。
    
    吴广素爱人，士卒多为用者。将尉醉，广故数言欲亡，忿恚尉，令辱之，以激怒其众。尉果笞广。尉剑挺，广起，夺而杀尉。陈胜佐之，并杀两尉。召令徒属曰：“公等遇雨，皆已失期，失期当斩。藉第令毋斩，而戍死者固十六七。且壮士不死即已，死即举大名耳，王侯将相宁有种乎！”徒属皆曰：“敬受命。”乃诈称公子扶苏、项燕，从民欲也。袒右，称大楚。为坛而盟，祭以尉首。陈胜自立为将军，吴广为都尉。攻大泽乡，收而攻蕲\footnote{〔蕲〕现在安徽宿州市南。}。蕲下，乃令符离\footnote{〔符离〕现在安徽宿州。}人葛婴将兵徇蕲以东。攻铚、酂、苦、柘、谯\footnote{〔铚、酂、苦、柘、谯〕地名，现在安徽、河南一带。}皆下之。行收兵。比至陈\footnote{〔陈〕秦时县名，今河南淮阳。}，车六七百乘，骑千余，卒数万人。攻陈，陈守令皆不在，独守丞\footnote{〔守丞〕辅佐郡守的主官，也叫郡丞。}与战谯门中，弗胜，守丞死，乃入据陈。数日，号令召三老\footnote{〔三老〕每乡掌管教化民众、举荐人才的职位。由五十岁以上的人担任。}、豪杰与皆来会计事。三老、豪杰皆曰：“将军身被坚执锐，伐无道，诛暴秦，复立楚国之社稷，功宜为王。”陈涉乃立为王，号为张楚。
    
    当此时，诸郡县苦秦吏者，皆刑其长吏，杀之以应陈涉。乃以吴叔为假王，监诸将以西击荥阳\footnote{〔荥阳〕现在河南荥阳市。}。令陈人武臣、张耳、陈馀徇赵地，令汝阴\footnote{〔汝阴〕汝阴县，现在安徽省阜阳市。}人邓宗徇九江郡\footnote{〔九江郡〕郡名，包括江西全境、安徽的淮南及河南的一小部分，郡治在寿春（今安徽寿县）。}。当此时，楚兵数千人为聚者，不可胜数。
\end{normalsize}



\chapter{出师表}

\begin{normalsize}
    
    先帝\footnote{〔先帝〕指刘备。}创业未半而中道崩殂，今天下三分，益州\footnote{〔益州〕指蜀汉。}疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下\footnote{〔陛下〕指刘禅。}也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。
    
    宫中府中，俱为一体；陟罚臧否，不宜异同：若有作奸犯科及为忠善者，宜付有司论其刑赏，以昭陛下平明之理；不宜偏私，使内外异法也。
    
    侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下：愚以为宫中之事，事无大小，悉以咨之，然后施行，必能裨补阙漏，有所广益。
    
    将军向宠，性行淑均，晓畅军事，试用于昔日，先帝称之曰“能”，是以众议举宠为督：愚以为营中之事，悉以咨之，必能使行阵和睦，优劣得所。
    
    亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之信之，则汉室之隆，可计日而待也。
    
    臣本布衣，躬耕于南阳\footnote{〔南阳〕现在河南省南阳市一带。}，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间：尔来二十有一年矣。
    
    先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明；故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。
    
    愿陛下托臣以讨贼兴复之效，不效，则治臣之罪，以告先帝之灵。若无兴德之言，则责攸之、祎、允等之慢，以彰其咎；陛下亦宜自谋，以咨诹善道，察纳雅言，深追先帝遗诏。臣不胜受恩感激。
    
    今当远离，临表涕零，不知所言。
\end{normalsize}



\chapter{隆中对}

\begin{normalsize}
    
    亮\footnote{〔亮〕指诸葛亮。}躬耕陇亩，好为《梁父吟》\footnote{〔《梁父吟》〕又叫《梁甫吟》，古歌曲名。传说诸葛亮曾经写过一首《梁父吟》歌词。}。身长八尺，每自比于管仲\footnote{〔管仲〕名夷吾，春秋时齐桓公的国相，帮助桓公建立霸业。}、乐毅\footnote{〔乐毅〕战国时燕昭王的名将，曾率领燕、赵、韩、魏、楚五国兵攻齐，连陷七十余城。}，时人莫之许也。惟博陵崔州平\footnote{〔博陵崔州平〕博陵郡，属冀州，包括现在河北深州、安平、饶阳及安国等市县地。崔州平是博陵安平人，东汉太尉崔烈的儿子，西河郡太守崔钧的弟弟。}、颍川徐庶元直\footnote{〔颍川徐庶元直〕颍川郡，包括现在河南登封市、宝丰以东，尉氏、郾城以西，新密市以南，叶县、舞阳以北地。徐庶，字元直，豫州颍川长社人。在刘备帐下做谋士，向刘备举荐了诸葛亮。后来因母亲被曹军掳获，被迫归曹。}与亮友善，谓为信然。
    
    时先主\footnote{〔先主〕指刘备。}屯新野\footnote{〔新野〕现在河南新野县。}。徐庶见先主，先主器之，谓先主曰："诸葛孔明者，卧龙也，将军岂愿见之乎？"先主曰：“君与俱来。”庶曰：“此人可就见，不可屈致也。将军宜枉驾顾之。”
    
    由是先主遂诣亮，凡三往，乃见。因屏人曰：“汉室倾颓，奸臣窃命，主上蒙尘。孤不度德量力，欲信大义于天下；而智术浅短，遂用猖蹶，至于今日。然志犹未已，君谓计将安出？"
    
    亮答曰：“自董卓\footnote{〔董卓〕东汉末年权臣，把持朝政、废立皇帝，后被王允设计杀害。}已来，豪杰并起，跨州连郡者不可胜数。曹操\footnote{〔曹操〕东汉末年枭雄，创立曹魏政权，统一北方。}比于袁绍\footnote{〔袁绍〕东汉末年军阀，讨伐董卓的盟主，后被曹操击败。}，则名微而众寡。然操遂能克绍，以弱为强者，非惟天时，抑亦人谋也。今操已拥百万之众，挟天子而令诸侯，此诚不可与争锋。孙权\footnote{〔孙权〕汉破虏将军孙坚之子，建立东吴政权，割据江东。}据有江东，已历三世，国险而民附，贤能为之用，此可以为援而不可图也。荆州\footnote{〔荆州〕湖北和湖南的大部分地区，以及河南南部的一部分。}北据汉、沔\footnote{〔汉、沔〕指汉水中下游一带。汉水，古代通称沔水，流经今天的陕西南部、湖北西北部，最终在武汉汇入长江。}，利尽南海\footnote{〔南海〕泛指南方两广等近海地区。}，东连吴会\footnote{〔吴会〕吴郡和会稽郡的合称，现在江苏长江以南部分和浙江北部。}，西通巴蜀\footnote{〔巴蜀〕巴郡、蜀郡，在现在的重庆和四川。}，此用武之国，而其主不能守，此殆天所以资将军，将军岂有意乎？益州\footnote{〔益州〕蜀汉的中心区域，大致对应今天的四川省。}险塞，沃野千里，天府之土，高祖\footnote{〔高祖〕指刘邦，汉朝开国皇帝。}因之以成帝业。刘璋\footnote{〔刘璋〕汉室宗亲，益州牧。}暗弱，张鲁\footnote{〔张鲁〕东汉末年割据汉中、益州等地的军阀，五斗米道的第二代天师。}在北，民殷国富而不知存恤，智能之士思得明君。将军既帝室之胄，信义著于四海，总揽英雄，思贤如渴，若跨有荆、益，保其岩阻，西和诸戎，南抚夷越，外结好孙权，内修政理；天下有变，则命一上将将荆州之军以向宛、洛\footnote{〔宛、洛〕河南南阳和洛阳，这里泛指中原。}，将军身率益州之众出于秦川\footnote{〔秦川〕指关中平原，位于今天的陕西省中部地区。}，百姓孰敢不箪食壶浆，以迎将军者乎？诚如是，则霸业可成，汉室可兴矣。”
    
    先主曰：“善！”于是与亮情好日密。关羽\footnote{〔关羽〕东汉末年名将。与刘备、张飞结义。}、张飞\footnote{〔张飞〕东汉末年名将。与刘备、关羽结义。}等不悦，先主解之曰：“孤之有孔明，犹鱼之有水也。愿诸君勿复言。”羽、飞乃止。
\end{normalsize}



\chapter{唐雎不辱使命}

\begin{normalsize}
    
    秦王\footnote{〔秦王〕指嬴政。当时他还没称始皇帝。}使人谓安陵君\footnote{〔安陵君〕安陵国的国君。安陵是当时的一个小国，在现在河南鄢陵西北，原是魏国的附属国。战国时魏襄王封其弟为安陵君。}曰：“寡人欲以五百里之地易安陵，安陵君其许寡人！”安陵君曰：“大王加惠，以大易小，甚善；虽然，受地于先王，愿终守之，弗敢易！”秦王不说。安陵君因使唐雎\footnote{〔唐雎〕战国时期魏国、安陵国的谋士。}使于秦。
    
    秦王谓唐雎曰：“寡人欲以五百里之地易安陵，安陵君不听寡人，何也？且秦灭韩亡魏，而君以五十里之地存者，以君为长者，故不错意也。今吾以十倍之地，请广于君，而君逆寡人者，轻寡人与？”唐雎对曰：“否，非若是也。安陵君受地于先王而守之，虽千里不敢易也，岂直五百里哉？”
    
    秦王怫然怒，谓唐雎曰：“公亦尝闻天子之怒乎？”唐雎对曰：“臣未尝闻也。”秦王曰：“天子之怒，伏尸百万，流血千里。”唐雎曰：“大王尝闻布衣之怒乎？”秦王曰：“布衣之怒，亦免冠徒跣，以头抢地耳。”唐雎曰：“此庸夫之怒也，非士之怒也。夫专诸之刺王僚也\footnote{〔专诸之刺王僚〕专诸，春秋时刺客，受吴王阖闾之托刺杀吴王僚。}，彗星袭月；聂政之刺韩傀也\footnote{〔聂政之刺韩傀〕聂政，战国时侠客，受严遂之托刺杀韩国相国侠累。}，白虹贯日；要离之刺庆忌也\footnote{〔要离之刺庆忌〕要离，春秋时刺客，受吴王阖闾之托刺杀吴王僚之子庆忌。}，仓鹰击于殿上。此三子者，皆布衣之士也，怀怒未发，休祲降于天，与臣而将四矣。若士必怒，伏尸二人，流血五步，天下缟素，今日是也。”挺剑而起。
    
    秦王色挠，长跪而谢之曰：“先生坐！何至于此！寡人谕矣：夫韩、魏灭亡，而安陵以五十里之地存者，徒以有先生也。”
\end{normalsize}



\chapter{曹刿论战}

\begin{normalsize}
    
    十年\footnote{〔十年〕鲁庄公十年（公元前684年）。}春，齐师伐我。公\footnote{〔公〕鲁庄公，鲁桓公之子，鲁桓公被齐襄公杀死后即位。曾经在齐襄公被杀后扶持齐公子纠争夺君位，但失败。鲁庄公八年，齐公子小白即位为齐桓公，之后讨伐鲁国。}将战，曹刿请见。其乡人曰：“肉食者\footnote{〔肉食者〕吃肉的人，指居高位，得厚禄的人。}谋之，又何间焉？”刿曰：“肉食者鄙，未能远谋。”乃入见。问：“何以战？”公曰：“衣食所安，弗敢专也，必以分人。”对曰：“小惠未遍，民弗从也。”公曰：“牺牲玉帛，弗敢加也，必以信。”对曰：“小信未孚，神弗福也。”公曰：“小大之狱，虽不能察，必以情。”对曰：“忠之属也，可以一战。战则请从。”
    
    公与之乘，战于长勺\footnote{〔长勺〕鲁国地名，现在山东曲阜县北。}。公将鼓之。刿曰：“未可。”齐人三鼓。刿曰：“可矣！”齐师败绩。公将驰之，刿曰：“未可。”下视其辙，登轼而望之，曰：“可矣。”遂逐齐师。
    
    既克，公问其故。对曰：“夫战，勇气也。一鼓作气，再而衰，三而竭。彼竭我盈，故克之。夫大国，难测也，惧有伏焉。吾视其辙乱，望其旗靡，故逐之。”
\end{normalsize}



\chapter{登泰山记}

\begin{normalsize}
    
    泰山\footnote{〔泰山〕在山东泰安北，古称岱宗，又称东岳，为五岳之长。}之阳\footnote{〔阳〕山南水北称为“阳”，山北水南称为“阴”。}，汶水\footnote{〔汶〕今称大汶河，源于山东莱芜东北之原山，向西南流，汇入东平湖。}西流；其阴，济水\footnote{〔济〕源于河南济源县西之王屋山，流经山东。清代末年，济水河道为黄河所占。}东流。阳谷皆入汶，阴谷皆入济。当其南北分者，古长城\footnote{〔古长城〕指战国时齐国修筑的长城，西起平阴，经泰山北冈，东至诸城。}也。最高日观峰\footnote{〔日观峰〕泰山顶峰，观日出的胜地。}，在长城南十五里。
    
    余以乾隆\footnote{〔乾隆〕清高宗（爱新觉罗·弘历）的年号（公元1736至1796年）。}三十九年十二月，自京师乘风雪，历齐河、长清\footnote{〔齐河、长清〕山东两县名，在泰安西北。}，穿泰山西北谷，越长城之限，至于泰安。是月丁未\footnote{〔丁未〕丁未日，农历12月28日。}，与知府朱孝纯\footnote{〔朱孝纯〕字子颖，号海愚，山东历城人，当时是泰安府的知府，姚鼐挚友。}子颍由南麓登。四十五里，道皆砌石为磴，其级七千有余。泰山正南面有三谷。中谷绕泰安城下，郦道元\footnote{〔郦道元〕字善长，北魏范阳（今河北涿县）人，著有《水经注》。}所谓环水也。余始循以入，道少半，越中岭，复循西谷，遂至其巅。古时登山，循东谷入，道有天门\footnote{〔天门〕泰山有南天门、东天门、西天门。}。东谷者，古谓之天门溪水，余所不至也。今所经中岭及山巅，崖限当道者，世皆谓之天门云。道中迷雾冰滑，磴几不可登。及既上，苍山负雪，明烛天南。望晚日照城郭，汶水、徂徕\footnote{〔徂徕〕徂徕山，在泰安东南四十里。}如画，而半山居雾若带然。
    
    戊申晦\footnote{〔戊申〕戊申日，农历12月29日。}，五鼓，与子颍坐日观亭\footnote{〔日观亭〕日观峰上一个看日出的亭。}，待日出。大风扬积雪击面。亭东自足下皆云漫。稍见云中白若樗蒱\footnote{〔樗蒲〕骰子。}数十立者，山也。极天云一线异色，须臾成五采。日上，正赤如丹，下有红光动摇承之。或曰，此东海也。回视日观以西峰，或得日或否，绛皓驳色，而皆若偻。
    
    亭西有岱祠\footnote{〔岱祠〕祭祀东岳大帝的庙宇，也叫岱庙。}，又有碧霞元君祠\footnote{〔碧霞元君祠〕祭祀东岳大帝女儿碧霞元君的庙，也叫娘娘庙。}。皇帝行宫在碧霞元君祠东。是日观道中石刻，自唐显庆\footnote{〔显庆〕唐高宗（李治）的年号（公元656至661年）。}以来；其远古刻尽漫失。僻不当道者，皆不及往。
    
    山多石，少土。石苍黑色，多平方，少圜。少杂树，多松，生石罅，皆平顶。冰雪，无瀑水，无鸟兽音迹。至日观数里内无树，而雪与人膝齐。
    
    桐城姚鼐记。
\end{normalsize}



\chapter{公输}

\begin{normalsize}
    
    公输盘\footnote{〔公输盘〕也写作“公输班”、“公输般”，世称鲁班。}为楚造云梯之械，成，将以攻宋。子墨子\footnote{〔子墨子〕墨翟，春秋末战国初期的思想家、政治家。}闻之，起于鲁，行十日十夜而至于郢\footnote{〔郢〕楚国的都城，在今湖北省江陵县附近。}，见公输盘。
    
    公输盘曰：“夫子何命焉为？”子墨子曰：“北方有侮臣者，愿借子杀之。”公输盘不说。子墨子曰：“请献十金。”公输盘曰：“吾义固不杀人。”
    
    子墨子起，再拜，曰：“请说之。吾从北方闻子为梯，将以攻宋。宋何罪之有？荆国\footnote{〔荆国〕楚国的别称。}有余于地，而不足于民，杀所不足而争所有余，不可谓智；宋无罪而攻之，不可谓仁；知而不争，不可谓忠。争而不得，不可谓强。义不杀少而杀众，不可谓知类。”公输盘服。子墨子曰：“然胡不已乎？”公输盘曰：“不可，吾既已言之王\footnote{〔王〕楚惠王，春秋末战国初期楚国国君。}矣。”子墨子曰：“胡不见我于王？”公输盘曰：“诺。”
    
    子墨子见王，曰：“今有人于此，舍其文轩，邻有敝舆而欲窃之；舍其锦绣，邻有短褐而欲窃之；舍其粱肉，邻有糠糟而欲窃之——此为何若人？”王曰：“必为有窃疾矣。”子墨子曰：“荆之地方五千里，宋之地方五百里，此犹文轩之与敝舆也。荆有云梦\footnote{〔云梦〕楚国的大湖云梦泽。}，犀兕麋鹿满之，江汉之鱼鳖鼋鼍为天下富，宋所谓无雉兔鲋鱼者也，此犹粱肉之与糠糟也。荆有长松文梓楩楠豫章，宋无长木，此犹锦绣之与短褐也。臣以王吏之攻宋也，为与此同类。”王曰：“善哉！虽然，公输盘为我为云梯，必取宋。”
    
    于是见公输盘。子墨子解带为城，以牒为械，公输盘九设攻城之机变，子墨子九距之。公输盘之攻械尽，子墨子之守圉有余。公输盘诎，而曰：“吾知所以距子矣，吾不言。”子墨子亦曰：“吾知子之所以距我者，吾不言。”楚王问其故。子墨子曰：“公输子之意不过欲杀臣。杀臣，宋莫能守，乃可攻也。然臣之弟子禽滑釐等三百人，已持臣守圉之器，在宋城上而待楚寇矣。虽杀臣，不能绝也。”楚王曰：“善哉。吾请无攻宋矣。”
    
    子墨子归，过宋，天雨，庇其闾中，守闾者不内也。故曰：“治于神者，众人不知其功；争于明者，众人知之。”
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔臣以王吏之攻宋也，为与此同类〕旧本作：“臣以三事之攻宋也，为与此同类，臣见大王之必伤义而不得。”毕云：「《战国策》云『臣以王吏之攻宋。』『王吏』葢『三𠭏』之误，《说文》云『𠭏，古文事。』《尸子》作『王使』，《太平御览》作『王之攻宋』。」顾云：「《国策》『王吏』与此文『三事』，皆有误。疑当云『臣以王之事攻宋也』。」诒让案：「三事」，疑当作「三吏」。《逸周书》大匡篇云「王乃召冢卿三老三吏」，孔晁注云「三吏，三卿也。」《左传》成二年●，「晋侯使巩朔献齐捷于周，王使委于三吏」，杜注云「三吏，三公也。」《神仙传》作「臣闻大王，更议攻宋」，则似是「王吏」之譌。猜测可能是“臣以为王之攻宋也与此（三事）同类”之讹误。
    \item〔治于神者，众人不知其功〕《孟子》：“聖而不可知之謂神”。“天神，引出萬物者也”，“阴阳不测之谓神”，“神者，變化之極，妙萬物而爲言，不可以形詰”，“神而明之，存乎其人”。“神”原本指引起天地万物生灭变化的看不到的玄妙道理，藏于万物背后暗中主导者，是古人对不理解不明白的自然规律的设想和称呼，因此和“明”相对。这里引申为表示不为人知但最重要关键的部分。《尸子·贵言》：“圣人治于神，愚人争于明也。天地之道，莫见其所以长物而物长，莫见其所以亡物而物亡。圣人之道亦然。其兴福也，人莫之见而福兴矣。其除祸也，人莫之知而祸除矣，故曰神人”。治：整理，消灭灾祸、混乱，使安定、太平。暗中治理了危机的人，大众不知道他的功劳。
\end{itemize}

\chapter{孟子见梁惠王}

\begin{normalsize}
    
    孟子见梁惠王\footnote{〔梁惠王〕即魏惠王（前369年至前319年在位），名罃（或作“婴”），魏武侯之子。}。王曰：“叟不远千里而来，亦将有以利吾国乎？” 孟子对曰：“王何必曰利？亦有仁义而已矣。王曰：‘何以利吾国?’大夫曰：‘何以利吾家?’士庶人曰：‘何以利吾身?’上下交征利而国危矣。万乘之国，弑其君者，必千乘之家；千乘之国，弑其君者，必百乘之家。万取千焉，千取百焉，不为不多矣。苟为后义而先利，不夺不餍。未有仁而遗其亲者也，未有义而后其君者也。王亦曰仁义而已矣，何必曰利？”
    
    孟子见梁惠王。王立于沼上，顾鸿雁麋鹿，曰：“贤者亦乐此乎？” 孟子对曰：“贤者而后乐此，不贤者虽有此，不乐也。《诗》云\footnote{〔《诗》云……〕出自《诗经·大雅·灵台》。}：经始灵台，经之营之，庶民攻之，不日成之；经始勿亟，庶民子来；王在灵囿，麀鹿攸伏，麀鹿濯濯，白鸟鹤鹤；王在灵沼，於牣鱼跃。文王\footnote{〔文王〕周文王，名昌，又称西伯昌。商朝末期诸侯国周国君主。其子武王伐纣，建立周朝。}以民力为台为沼，而民欢乐之，谓其台曰灵台，谓其沼曰灵沼，乐其有麋鹿鱼鳖。古之人与民偕乐，故能乐也。《汤誓》曰\footnote{〔《汤誓》〕《尚书》中的一篇，为商汤伐桀誓师词。}：时日害丧，予及女偕亡。民欲与之偕亡，虽有台池鸟兽，岂能独乐哉？”
    
    梁惠王曰：“寡人之于国也，尽心焉耳矣。河内凶，则移其民于河东，移其粟于河内；河东凶亦然。察邻国之政，无如寡人之用心者。邻国之民不加少，寡人之民不加多，何也？”孟子对曰：“王好战，请以战喻。填然鼓之，兵刃既接，弃甲曳兵而走。或百步而后止，或五十步而后止。以五十步笑百步，则何如？”曰：“不可，直不百步耳，是亦走也。”曰：“王如知此，则无望民之多于邻国也。”“不违农时，谷不可胜食也；数罟不入洿池，鱼鳖不可胜食也；斧斤以时入山林，材木不可胜用也。谷与鱼鳖不可胜食，材木不可胜用，是使民养生丧死无憾也。养生丧死无憾，王道之始也。”“五亩之宅，树之以桑，五十者可以衣帛矣；鸡豚狗彘之畜，无失其时，七十者可以食肉矣；百亩之田，勿夺其时，数口之家可以无饥矣；谨庠序之教，申之以孝悌之义，颁白者不负戴于道路矣。七十者衣帛食肉，黎民不饥不寒，然而不王者，未之有也。”“狗彘食人食而不知检，涂有饿殍而不知发，人死，则曰：‘非我也，岁也’。是何异于刺人而杀之，曰：‘非我也，兵也’？王无罪岁，斯天下之民至焉。”
    
    梁惠王曰：“寡人愿安承教。”孟子对曰：“杀人以梃与刃，有以异乎？”曰：“无以异也。”“以刃与政，有以异乎？”曰：“无以异也。曰：“庖有肥肉，厩有肥马，民有饥色，野有饿莩，此率兽而食人也！兽相食，且人恶之；为民父母，行政，不免于率兽而食人，恶在其为民父母也？仲尼\footnote{〔仲尼〕孔子字仲尼。}曰：‘始作俑者，其无后乎！’为其象人而用之也。如之何其使斯民饥而死也？”
    
    梁惠王曰：“晋国，天下莫强焉，叟之所知也。及寡人之身，东败于齐\footnote{〔晋国〕指魏国；魏韩赵三国瓜分晋国，魏国最为强大，所以用“晋国”指代魏国。}，长子死焉；西丧地于秦七百\footnote{〔东败于齐〕指公元前343年的马陵之役。魏国伐韩国，韩国求救于齐国。齐军袭魏，魏军败于马陵，主将庞涓自杀，魏太子申被俘。}；南辱于楚\footnote{〔南辱于楚〕公元前324年，楚攻魏，破之于襄陵，得八邑。}。寡人耻之，愿比死者壹洒之，如之何则可？” 孟子对曰：“地方百里而可以王。王如施仁政于民，省刑罚，薄税敛，深耕易耨；壮者以暇日修其孝悌忠信，入以事其父兄，出以事其长上，可使制梃以挞秦楚之坚甲利兵矣。彼夺其民时，使不得耕耨以养其父母。父母冻饿，兄弟妻子离散。彼陷溺其民，王往而征之，夫谁与王敌？故曰：仁者无敌。王请勿疑！”
    
    孟子曰：“不仁哉，梁惠王也！仁者以其所爱及其所不爱，不仁者以其所不爱及其所爱。”公孙丑\footnote{〔公孙丑〕孟子弟子，齐国人，是《孟子》的主要作者之一。}问曰：“何谓也？”“梁惠王以土地之故，糜烂其民而战之，大败，将复之，恐不能胜，故驱其所爱子弟以殉之，是之谓以其所不爱及其所爱也。”
\end{normalsize}



\chapter{鱼我所欲也}

\begin{normalsize}
    
    鱼，我所欲也；熊掌，亦我所欲也。二者不可得兼，舍鱼而取熊掌者也。生，亦我所欲也；义，亦我所欲也。二者不可得兼，舍生而取义者也。生亦我所欲，所欲有甚于生者，故不为苟得也；死亦我所恶，所恶有甚于死者，故患有所不辟也。如使人之所欲莫甚于生，则凡可以得生者何不用也？使人之所恶莫甚于死者，则凡可以避患者何不为也？由是则生而有不用也，由是则可以避患而有不为也。是故所欲有甚于生者，所恶有甚于死者。非独贤者有是心也，人皆有之，贤者能勿丧耳。
    
    一箪食，一豆\footnote{〔豆〕古代一种木制的盛食物的器具。}羹，得之则生，弗得则死。呼尔而与之，行道之人弗受；蹴尔而与之，乞人不屑也。万钟\footnote{〔万钟〕指高官厚禄。钟，古代的一种量器，六斛四斗为一钟。}则不辩礼义而受之，万钟于我何加焉！为宫室之美，妻妾之奉，所识穷乏者得我与？乡为身死而不受，今为宫室之美为之；乡为身死而不受，今为妻妾之奉为之；乡为身死而不受，今为所识穷乏者得我而为之。是亦不可以已乎？此之谓失其本心。
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔呼尔而与之，行道之人弗受〕《礼记·檀弓》记载，有一年齐国出现了严重的饥荒。黔敖在路边施粥，有个饥饿的人用衣袖蒙着脸走来。黔敖吆喝着让他吃粥。他说：“我正因为不吃被轻蔑所给予得来的食物，才落得这个地步！”
\end{itemize}

\chapter{《庄子》故事两则}

\begin{normalsize}
    
    惠子相梁
    
    惠子\footnote{〔惠子〕指惠施，战国时宋国思想家，名家的代表人物。}相梁\footnote{〔梁〕指魏国。魏国曾将都城迁到大梁，因此也叫梁国。}，庄子\footnote{〔庄子〕指庄周，战国时宋国思想家，道家的代表人物。}往见之。或谓惠子曰：“庄子来，欲代子相。”于是惠子恐，搜于国中三日三夜。庄子往见之，曰：“南方有鸟，其名为鹓雏，子知之乎？夫鹓雏发于南海，而飞于北海；非梧桐不止，非练实不食，非醴泉不饮。于是鸱得腐鼠，鹓雏过之，仰而视之曰：‘吓~’。今子欲以子之梁国而吓我邪？”
    
    庄子与惠子游于濠梁之上
    
    庄子与惠子游于濠梁\footnote{〔濠梁〕濠水上的桥梁，位于今安徽凤阳临淮镇，是濠河入淮处。}之上。庄子曰：“鯈鱼出游从容，是鱼之乐也。”惠子曰：“子非鱼，安知鱼之乐？”庄子曰：“子非我，安知我不知鱼之乐？”惠子曰：“我非子，固不知子矣；子固非鱼也，子之不知鱼之乐，全矣！”庄子曰：“请循其本。子曰‘汝安知鱼乐’云者，既已知吾知之而问我。我知之濠上也。”
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔子曰‘汝安知鱼乐’云者，既已知吾知之而问我〕这里是典型的语法诡辩。庄子首先说“鯈鱼出游从容，是鱼之乐也。”惠子说“子安知鱼乐”，是建立在庄子说“鱼之乐”的基础上。但庄子反过来利用语句的歧义，偷换了概念。惠子想说的是“你怎么会有‘自己知道鱼之乐’的想法？”，也就是想说“其实你不知道鱼之乐吧”。但“子安知鱼乐”也可以解释为“你是怎么知道‘鱼之乐’这件事的”，即询问“你知道这件事的方法”，这就等于先承认了“你知道鱼之乐”，只是询问“知道的方法”。这种利用语句的歧义偷换概念的诡辩，恰恰是名家思想关注的地方，即名实的关系。庄子在用惠子的诡辩方法回击惠子。
\end{itemize}

\chapter{邹忌讽齐王纳谏}

\begin{normalsize}
    
    邹忌\footnote{〔邹忌〕战国时齐人，有辩才。齐桓公时就任大臣，威王时为齐相。}修八尺\footnote{〔八尺〕战国时各国尺度不一，从出土文物推算，一尺约相当于今18到23厘米不一。}有余，而形貌昳丽。朝服衣冠，窥镜，谓其妻曰：“我孰与城北徐公美？”其妻曰：“君美甚，徐公何能及君也？”城北徐公，齐国之美丽者也。忌不自信，而复问其妾曰：“吾孰与徐公美？”妾曰：“徐公何能及君也？”旦日，客从外来，与坐谈，问之客曰：“吾与徐公孰美？”客曰：“徐公不若君之美也。”明日徐公来，孰视之，自以为不如；窥镜而自视，又弗如远甚。暮寝而思之，曰：“吾妻之美我者，私我也；妾之美我者，畏我也；客之美我者，欲有求于我也。”
    
    于是入朝见威王\footnote{〔威王〕齐威王，田齐桓公之子，任内贤明能治，使齐国成为战国七雄之一。}，曰：“臣诚知不如徐公美。臣之妻私臣，臣之妾畏臣，臣之客欲有求于臣，皆以美于徐公。今齐地方千里，百二十城，宫妇左右莫不私王，朝廷之臣莫不畏王，四境之内莫不有求于王：由此观之，王之蔽甚矣。”
    
    王曰：“善。”乃下令：“群臣吏民，能面刺寡人之过者，受上赏；上书谏寡人者，受中赏；能谤讥于市朝，闻寡人之耳者，受下赏。”令初下，群臣进谏，门庭若市；数月之后，时时而间进；期年之后，虽欲言，无可进者。
    
    燕、赵、韩、魏闻之，皆朝于齐。此所谓战胜于朝廷。
\end{normalsize}



\chapter{前赤壁赋}

\begin{normalsize}
    
    壬戌\footnote{〔壬戌〕宋神宗元丰五年（公元1082年）。}之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛\footnote{〔斗牛〕牛宿和斗宿。}之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。
    
    于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉；余音袅袅，不绝如缕。舞幽壑之潜蛟，泣孤舟之嫠妇。
    
    苏子愀然，正襟危坐，而问客曰：“何为其然也？”客曰：“‘月明星稀，乌鹊南飞’，此非曹孟德之诗乎？西望夏口，东望武昌，山川相缪，郁乎苍苍，此非孟德\footnote{〔孟德〕指曹操，三国时枭雄，建立曹魏政权。}之困于周郎\footnote{〔周郎〕指周瑜，三国时东吴名将，在赤壁之战中大破曹魏水军。}者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏尊以相属。寄蜉蝣\footnote{〔蜉蝣〕一种只能活一天的虫子。}于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”
    
    苏子曰：“客亦知夫水与月乎？逝者如斯，而未尝往也；盈虚者\footnote{〔盈虚者〕指月亮。}如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎！且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭。是造物者之无尽藏也，而吾与子之所共食。”
    
    客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。
\end{normalsize}



\chapter{归去来兮辞}

\begin{normalsize}
    
    归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。
    
    乃瞻衡宇，载欣载奔。僮仆欢迎，稚子候门。三径\footnote{〔三径〕汉朝蒋诩隐居之后，在院里竹下开辟三径，只于少数友人来往。后来，三径变成了隐士住处的代称。}就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。
    
    归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车\footnote{〔巾车〕有帷帐的马车。}，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。
    
    已矣乎！寓形宇内复几时？曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑！
\end{normalsize}



\chapter{兼爱}

\begin{normalsize}
    
    圣人以治天下为事者也，必知乱之所自起，焉能治之；不知乱之所自起，则不能治。譬之如医之攻人之疾者然，必知疾之所自起，焉能攻之；不知疾之所自起，则弗能攻。治乱者何独不然？必知乱之所自起，焉能治之；不知乱之所自起，则弗能治。
    
    圣人以治天下为事者也，不可不察乱之所自起。当察乱何自起？起不相爱。臣子之不孝君父，所谓乱也。子自爱，不爱父，故亏父而自利；弟自爱，不爱兄，故亏兄而自利；臣自爱，不爱君，故亏君而自利。此所谓乱也。虽父之不慈子，兄之不慈弟，君之不慈臣，此亦天下之所谓乱也。父自爱也，不爱子，故亏子而自利；兄自爱也，不爱弟，故亏弟而自利；君自爱也，不爱臣，故亏臣而自利。是何也？皆起不相爱。虽至天下之为盗贼者，亦然。盗爱其室，不爱异室，故窃异室以利其室；贼爱其身，不爱人，故贼人以利其身。此何也？皆起不相爱。虽至大夫之相乱家、诸侯之相攻国者，亦然。大夫各爱其家，不爱异家，故乱异家以利其家；诸侯各爱其国，不爱异国，故攻异国以利其国。天下之乱物，具此而已矣。
    
    察此何自起？皆起不相爱。若使天下兼相爱，爱人若爱其身，犹有不孝者乎？视父兄与君若其身，恶施不孝？犹有不慈者乎？视弟子与臣若其身，恶施不慈？故不孝不慈亡有。犹有盗贼乎？视人之室若其室，谁窃？视人身若其身，谁贼？故盗贼有亡。犹有大夫之相乱家、诸侯之相攻国者乎？视人家若其家，谁乱？视人国若其国，谁攻？故大夫之相乱家、诸侯之相攻国者亡有。若使天下兼相爱，国与国不相攻，家与家不相乱，盗贼无有，君臣父子皆能孝慈，若此则天下治。
    
    故圣人以治天下为事者，恶得不禁恶而劝爱？故天下兼相爱则治，交相恶则乱。故子墨子曰不可以不劝爱人者，此也。
\end{normalsize}



\chapter{《论语》十二则}

\begin{normalsize}
    
    子曰：“为政以德。譬如北辰\footnote{〔北辰〕北极星。}，居其所而众星共之。”
    
    子曰：“道之以政，齐之以刑，民免而无耻。道之以德，齐之以礼，有耻且格。”
    
    哀公\footnote{〔哀公〕春秋时期鲁国君主（公元前494年至前468年在位），鲁定公之子。}问于有若\footnote{〔有若〕字子有，孔子弟子，世称有子，孔子学说继承人之一。}曰：“年饥，用不足，如之何？”有若对曰：“盍彻乎？”曰：“二，吾犹不足，如之何其彻也？”对曰：“百姓足，君孰与不足？百姓不足，君孰与足？”
    
    齐景公\footnote{〔齐景公〕春秋时期齐国君主（公元前547年至前490年在位）。他联合鲁、卫反齐，试图重现齐桓公霸业，但最终失败。}问政于孔子，孔子对曰：“君君，臣臣，父父，子子。”公曰：“善哉！信如君不君、臣不臣、父不父、子不子，虽有粟，吾得而食诸？”
    
    季康子\footnote{〔季康子〕季孙肥，春秋时期鲁国的正卿。鲁国孟孙氏、叔孙氏和季孙氏专权，称为“三桓”，鲁国公权势衰微。}问政于孔子，孔子对曰：“政者，正也。子帅以正，孰敢不正？”
    
    子曰：“其身正，不令而行；其身不正，虽令不从。”
    
    子曰：“道千乘之国，敬事而信，节用而爱人，使民以时。”
    
    哀公问曰：“何为则民服？”孔子对曰：“举直错诸枉，则民服；举枉错诸直，则民不服。”
    
    定公\footnote{〔定公〕鲁定公，春秋诸侯国鲁国君主（公元前509年至前495年在位），请孔子相国，想从“三桓”手中夺回君权，但后来堕三都失败，孔子离开鲁国，鲁定公郁郁而终。}问：“君使臣，臣事君，如之何？”孔子对曰：“君使臣以礼，臣事君以忠。”
    
    子谓子产\footnote{〔子产〕公孙侨，字子美，郑穆公之孙、公子发之子。公元前554年为郑国卿，一度中兴郑国，前522年卒。}：“有君子之道四焉：其行己也恭，其事上也敬，其养民也惠，其使民也义。”
    
    子曰：“大哉尧\footnote{〔尧〕上古帝王，帝喾之子，姓伊祁，名放勋，初封于陶，后封为唐侯，辅佐他的兄长挚，二十岁继任天子，号陶唐，谥曰尧，史称唐尧。}之为君也！巍巍乎，唯天为大，唯尧则之。荡荡乎，民无能名焉。巍巍乎，其有成功也！焕乎，其有文章！”
    
    子曰：“禹\footnote{〔禹〕上古帝王，姒姓，夏后氏，名文命，黄帝的玄孙、颛顼的后代，鲧的儿子。因治水有功，被尊称为“大禹”。舜晚年禅位于禹。}，吾无间然矣。菲饮食，而致孝乎鬼神；恶衣服，而致美乎黻冕；卑宫室，而尽力乎沟洫。禹，吾无间然矣。”
\end{normalsize}



\chapter{牧民}

\begin{normalsize}
    
    
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔礼不逾节，义不自进，廉不蔽恶，耻不从枉〕“逾节”就是不守规矩、不按章办事，或者做了超出自己本分和职责范围的事情。“自进”就是做什么事都为了自己的利益，为了让自己更进一步而不择手段，所谓被“权力欲”“物欲”等欲望支配。“蔽恶”就是包庇自己或他人的过错和犯罪，睁一只眼闭一只眼或找借口开脱。“从枉”就是徇私枉法，为了自己的私利而扭曲事实、违背道理，不正直不真诚，诡辩曲解，搞双重标准，破坏公正。
\end{itemize}

\chapter{劝学}

\begin{normalsize}
    
    君子曰：学不可以已。青，取之于蓝而青于蓝；冰，水为之而寒于水。木直中绳，輮以为轮，其曲中规，虽有槁暴，不复挺者，輮使之然也。故木受绳则直，金就砺则利。君子博学而日参省乎己，则知明而行无过矣。
    
    吾尝终日而思矣，不如须臾之所学也。吾尝跂而望矣，不如登高之博见也。登高而招，臂非加长也，而见者远。顺风而呼，声非加疾也，而闻者彰。假舆马者，非利足也，而致千里。假舟楫者，非能水也，而绝江河。君子生非异也，善假于物也。
    
    积土成山，风雨兴焉。积水成渊，蛟龙生焉。积善成德，而神明自得，圣心备焉。故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇蟮之穴无可寄托者，用心躁也。是故无冥冥之志者，无昭昭之明；无惛惛之事者，无赫赫之功。行衢道者不至，事两君者不容。目不能两视而明，耳不能两听而聪。故君子结于一也。
\end{normalsize}



\chapter{始得西山宴游记}

\begin{normalsize}
    
    自余为僇人，居是州，恒惴栗。其隙也，则施施而行，漫漫而游。日与其徒上高山，入深林，穷回溪，幽泉怪石，无远不到。到则披草而坐，倾壶而醉。醉则更相枕以卧，卧而梦。意有所极，梦亦同趣。觉而起，起而归。以为凡是州之山水有异态者，皆我有也，而未始知西山\footnote{〔西山〕湖南零陵县西。}之怪特。
    
    今年九月二十八日，因坐法华西亭\footnote{〔法华西亭〕法华寺，在零陵县城东山上，柳宗元在此建了西亭。}，望西山，始指异之。遂命仆人过湘江\footnote{〔湘江〕应为潇水。}，缘染溪\footnote{〔染溪〕又作“冉溪”，柳宗元又称为“愚溪”，是潇水的一条小支流。}，斫榛莽，焚茅茷，穷山之高而止。攀援而登，箕踞而遨，则凡数州之土壤，皆在衽席之下。其高下之势，岈然洼然，若垤若穴，尺寸千里，攒蹙累积，莫得遁隐。萦青缭白，外与天际，四望如一。然后知是山之特立，不与培塿为类。悠悠乎与颢气俱，而莫得其涯；洋洋乎与造物者游，而不知其所穷。引觞满酌，颓然就醉，不知日之入。苍然暮色，自远而至，至无所见而犹不欲归。心凝形释，与万化冥合。然后知吾向之未始游，游于是乎始。故为之文以志。是岁，元和四年\footnote{〔元和〕唐宪宗李纯年号（公元806年至820年）。}也。
\end{normalsize}



\chapter{师说}

\begin{normalsize}
    
    古之学者必有师。师者，所以传道受业解惑也。人非生而知之者，孰能无惑？惑而不从师，其为惑也终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，师之所存也。
    
    嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎？爱其子，择师而教之；于其身也，则耻师焉，惑矣！彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。问之，则曰：彼与彼年相若也，道相似也。位卑则足羞，官盛则近谀。呜呼！师道之不复可知矣!巫医乐师百工之人，君子不齿，今其智乃反不能及，其可怪也欤！
    
    圣人无常师。孔子师郯子\footnote{〔郯子〕春秋时郯国的国君，相传孔子曾向他请教官职。}、苌弘\footnote{〔苌弘〕东周敬王的大夫，相传孔子曾向他请教古乐。}、师襄\footnote{〔师襄〕春秋时鲁国的乐官，相传孔子曾向他学琴。}、老聃\footnote{〔老聃〕即老子，姓李名耳字聃，春秋时楚国人，思想家，道家学派创始人。相传孔子曾向他学习周礼。}。郯子之徒，其贤不及孔子。孔子曰：“三人行，则必有我师。”是故弟子不必不如师，师不必贤于弟子，闻道有先后，术业有专攻，如是而已。
    
    李氏子蟠\footnote{〔李氏子蟠〕李蟠，韩愈弟子，贞元十九年进士。}，年十七，好古文，六艺\footnote{〔六艺〕指六经：《诗》《书》《礼》《乐》《易》《春秋》。}经传皆通习之，不拘于时，学于余。余嘉其能行古道，作《师说》以贻之。
\end{normalsize}



\chapter{阿房宫赋}

\begin{normalsize}
    
    六王\footnote{〔六王〕指战国时齐、楚、燕、韩、赵、魏六国国王。}毕，四海一，蜀山兀，阿房\footnote{〔阿房〕阿房宫，秦始皇晚年修建的奢华宫殿。}出。覆压三百余里，隔离天日。骊山\footnote{〔骊山〕现在陕西省临潼县东南。}北构而西折，直走咸阳\footnote{〔咸阳〕秦朝都城，现在陕西咸阳市。}。二川\footnote{〔二川〕指渭水和樊川。渭水源出甘肃，流经陕西省；樊川即樊水，灞水的支流，在今陕西省。}溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷焉，蜂房水涡，矗不知其几千万落。长桥卧波，未云何龙？复道行空，不霁何虹？高低冥迷，不知东西。歌台暖响，春光融融。舞殿冷袖，风雨凄凄。一日之内，一宫之间，而气候不齐。
    
    妃嫔媵嫱，王子皇孙，辞楼下殿，辇来于秦；朝歌夜弦，为秦宫人。明星荧荧，开妆镜也；绿云扰扰，梳晓鬟也；渭流涨腻，弃脂水也；烟斜雾横，焚椒兰也。雷霆乍惊，宫车过也；辘辘远听，杳不知其所之也。一肌一容，尽态极妍，缦立远视，而望幸焉。有不见者，三十六年。燕、赵之收藏，韩、魏之经营，齐、楚之精英，几世几年，摽掠其人，倚叠如山。一旦不能有，输来其间。鼎铛玉石，金块珠砾，弃掷逦迤，秦人视之，亦不甚惜。
    
    嗟乎！一人之心，千万人之心也。秦爱纷奢，人亦念其家。奈何取之尽锱铢\footnote{〔锱铢〕古时的重量单位。《说文》：六铢为锱。泛指微少。}，用之如泥沙？使负栋之柱，多于南亩之农夫；架梁之椽，多于机上之工女；钉头磷磷，多于在庾之粟粒；瓦缝参差，多于周身之帛缕；直栏横槛，多于九土\footnote{〔九土〕九州，指天下。}之城郭；管弦呕哑，多于市人之言语。使天下之人，不敢言而敢怒。独夫之心，日益骄固。戍卒叫\footnote{〔戍卒叫〕指陈胜、吴广在谪戍渔阳途中起义。}，函谷举\footnote{〔函谷举〕指刘邦攻破函谷关。}，楚人一炬\footnote{〔楚人一炬〕楚人项羽攻入咸阳后，“烧秦宫室，火三月不灭”。}，可怜焦土！
    
    灭六国者，六国也，非秦也。族秦者，秦也，非天下也。嗟乎！使六国各爱其人，则足以拒秦。使秦复爱六国之人，则递三世可至万世而为君，谁得而族灭也？秦人不暇自哀，而后人哀之。后人哀之而不鉴之，亦使后人而复哀后人也。
\end{normalsize}



\chapter{六国论}

\begin{normalsize}
    
    六国破灭，非兵不利，战不善，弊在赂秦。赂秦而力亏，破灭之道也。或曰：六国互丧，率赂秦耶？曰：不赂者以赂者丧，盖失强援，不能独完。故曰：弊在赂秦也。
    
    秦以攻取之外，小则获邑，大则得城。较秦之所得，与战胜而得者，其实百倍。诸侯之所亡，与战败而亡者，其实亦百倍。则秦之所大欲，诸侯之所大患，固不在战矣。思厥先祖父，暴霜露，斩荆棘，以有尺寸之地。子孙视之不甚惜，举以予人，如弃草芥。今日割五城，明日割十城，然后得一夕安寝。起视四境，而秦兵又至矣。然则诸侯之地有限，暴秦之欲无厌，奉之弥繁，侵之愈急。故不战而强弱胜负已判矣。至于颠覆，理固宜然。古人云：“以地事秦，犹抱薪救火，薪不尽，火不灭。”此言得之。
    
    齐人未尝赂秦，终继五国迁灭，何哉？与嬴而不助五国也。五国既丧，齐亦不免矣。燕赵之君，始有远略，能守其土，义不赂秦。是故燕虽小国而后亡，斯用兵之效也。至丹以荆卿为计，始速祸焉。赵尝五战于秦，二败而三胜。后秦击赵者再，李牧连却之。自牧以谗诛，邯郸为郡，惜其用武而不终也。且燕赵处秦革灭殆尽之际，可谓智力孤危，战败而亡，诚不得已。向使三国各爱其地，齐人勿附于秦，刺客不行，良将犹在，则胜负之数，存亡之理，当与秦相较，或未易量。
    
    呜呼！以赂秦之地封天下之谋臣，以事秦之心礼天下之奇才，并力西向，则吾恐秦人食之不得下咽也。悲夫！有如此之势，而为秦人积威之所劫，日削月割，以趋于亡。为国者无使为积威之所劫哉！
    
    夫六国与秦皆诸侯，其势弱于秦，而犹有可以不赂而胜之之势。苟以天下之大，下而从六国破亡之故事，是又在六国下矣。
\end{normalsize}



\chapter{《孟子》六则}

\begin{normalsize}
    
    三代之得天下也以仁，其失天下也以不仁。国之所以废兴存亡者亦然。天子不仁，不保四海；诸侯不仁，不保社稷；卿大夫不仁，不保宗庙；士庶人不仁，不保四体。今恶死亡而乐不仁，是犹恶醉而强酒。
    
    以力假仁者霸，霸必有大国；以德行仁者王，王不待大。汤以七十里，文王以百里。以力服人者，非心服也，力不赡也；以德服人者，中心悦而诚服也，如七十子之服孔子也\footnote{〔七十子之服孔子〕《史记．孔子世家》：“孔子以诗书礼乐教弟子，盖三千焉，身通六艺者七十有二人。”《史记．仲尼弟子列传》：“孔子曰‘受业身通者七十有七人’，皆异能之士也。”}。《诗》云\footnote{〔《诗》云……〕出自《诗经·大雅·文王有声》。}：“自西自东，自南自北，无思不服。”此之谓也。
    
    天时不如地利，地利不如人和。三里之城，七里之郭，环而攻之而不胜。夫环而攻之，必有得天时者矣；然而不胜者，是天时不如地利也。城非不高也，池非不深也，兵革非不坚利也，米粟非不多也，委而去之，是地利不如人和也。故曰：域民不以封疆之界，固国不以山溪之险，威天下不以兵革之利。得道者多助，失道者寡助。寡助之至，亲戚畔之。多助之至，天下顺之。以天下之所顺，攻亲戚之所畔，故君子有不战，战必胜矣。
    
    舜\footnote{〔舜〕古代圣君，三皇五帝之一。他出身贫寒，年轻时在历山耕田。他的父亲顽劣，母亲嚣张，弟弟傲慢，但他仍能以孝道和睦家庭。尧发现他的才能和品德后，将帝位禅让给他。}发于畎亩之中，傅说\footnote{〔傅说〕商朝宰相。他本是筑墙的泥水匠，在傅岩筑墙时被商王武丁发现。}举于版筑之间，胶鬲\footnote{〔胶鬲〕商朝大臣。}举于鱼盐之中，管夷吾\footnote{〔管夷吾〕管仲，字夷吾，出身贫苦，经商为生，后经鲍叔牙举荐为齐相。}举于士，孙叔敖\footnote{〔孙叔敖〕楚国名相。他本是郊野平民，因在家乡主持修建水利，被楚庄王看重，任命为令尹。}举于海，百里奚\footnote{〔百里奚〕秦国名相。他本是虞国大夫。晋献公灭虞后成为奴隶。秦穆公用五张羊皮将他赎身，成为秦国大夫。}举于市。故天将降大任于是人也，必先苦其心志，劳其筋骨，饿其体肤，空乏其身，行拂乱其所为，所以动心忍性，曾益其所不能。人恒过，然后能改；困于心，衡于虑，而后作；征于色，发于声，而后喻。入则无法家拂士，出则无敌国外患者，国恒亡。然后知生于忧患，而死于安乐也。
    
    今之事君者皆曰：“我能为君辟土地，充府库。”今之所谓良臣，古之所谓民贼也。君不乡道，不志于仁，而求富之，是富桀也。“我能为君约与国，战必克。”今之所谓良臣，古之所谓民贼也。君不乡道，不志于仁，而求为之强战，是辅桀也。由今之道，无变今之俗，虽与之天下，不能一朝居也。
    
    不仁者可与言哉？安其危而利其灾，乐其所以亡者。不仁而可与言，则何亡国败家之有？有孺子歌曰：“沧浪之水清兮，可以濯我缨；沧浪之水浊兮，可以濯我足。”孔子曰：“小子听之！清斯濯缨，浊斯濯足矣。自取之也。”夫人必自侮，然后人侮之；家必自毁，而后人毁之；国必自伐，而后人伐之。《太甲》曰\footnote{〔《太甲》曰……〕出自《尚书·商书·太甲》：“天作孽，犹可违；自作孽，不可逭。”}：“天作孽，犹可违；自作孽，不可活。”此之谓也。
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔三里之城，七里之郭〕內城外郭。《吴越春秋》：“筑城以卫君，造郭以守民，此城郭之始也”。“城”是以政治军事职能为主、作为权力中心的聚落；“郭”是承担城市中商业、手工业、农业及居民区等经济生活职能的外围区域。郭，廓也。廓落在城外也，具体分为“内城外郭”和“西城东郭”两种形制。城、郭都是大致方形的，“三里”和“七里”指的是边长。在战国时期，三里长、七里长的都是较小的城郭。
    \item〔人恒过，然后能改；困于心，衡于虑，而后作；征于色，发于声，而后喻。〕《孟子集注》：“衡，与横同。恒，常也。犹言大率也。横，不顺也。作，奋起也。徵，验也。喻，晓也。此又言中人之性，常必有过，然后能改。盖不能谨于平日，故必事势穷蹙，以至困于心，横于虑，然后能奋发而兴起；不能烛于几微，故必事理暴著，以至验于人之色，发于人之声，然后能警悟而通晓也。”
\end{itemize}

\chapter{召公谏厉王弭谤}

\begin{normalsize}
    
    厉王\footnote{〔厉王〕周厉王，周夷王之子，名胡，西周的第十个国君（前878至前842年）。}虐，国人谤王。召公\footnote{〔召公〕召氏，名虎，谥穆，也称召穆公，召幽伯之子。}告曰：“民不堪命矣！”王怒，得卫巫\footnote{〔卫巫〕卫：卫国。巫：古代以降神事鬼为职业的人。}，使监谤者。以告，则杀之。国人莫敢言，道路以目。
    
    王喜，告召公曰：“吾能弭谤矣，乃不敢言。”
    
    召公曰：“是障之也。防民之口，甚于防川。川壅而溃，伤人必多，民亦如之。是故为川者决之使导；为民者宣之使言。故天子听政，使公卿至于列士献诗，瞽献曲，史献书，师箴，瞍赋，矇诵，百工谏，庶人传语，近臣尽规，亲戚补察，瞽、史教诲，耆艾修之，而后王斟酌焉。是以事行而不悖。民之有口也，犹土之有山川也，财用于是乎出；犹其有原隰衍沃也，衣食于是乎生。口之宣言也，善败于是乎兴。行善而备败，其所以阜财用衣食者也。夫民虑之于心而宣之于口，成而行之，胡可壅也？若壅其口，其与能几何？”
    
    王弗听，于是国人莫敢出言。三年，乃流王于彘\footnote{〔彘〕地名，在今山西省霍县境内。}。
\end{normalsize}



\chapter{石钟山记}

\begin{normalsize}
    
    《水经》\footnote{〔《水经》〕汉代记载地理山川的书籍。}云：“彭蠡\footnote{〔彭蠡〕鄱阳湖的又一名称。}之口有石钟山焉。”郦元\footnote{〔郦元〕即郦道元，北魏人，地理学家，著《水经注》，为《水经》作注。}以为下临深潭，微风鼓浪，水石相搏，声如洪钟。是说也，人常疑之。今以钟磬\footnote{〔磬〕古代打击乐器，形状像曲尺，用玉或石制成。}置水中，虽大风浪不能鸣也，而况石乎！至唐李渤\footnote{〔李渤〕唐朝洛阳人，写过一篇《辨石钟山记》。}始访其遗踪，得双石于潭上，扣而聆之，南声函胡，北音清越，桴止响腾，余韵徐歇。自以为得之矣。然是说也，余尤疑之。石之铿然有声者，所在皆是也，而此独以钟名，何哉？
    
    元丰七年\footnote{〔元丰〕宋神宗的年号。}六月丁丑\footnote{〔六月丁丑〕农历六月初九。}，余自齐安\footnote{〔齐安〕现在湖北黄州。}舟行适临汝\footnote{〔临汝〕即汝州，现在河南临汝。}，而长子迈将赴饶之德兴尉\footnote{〔饶之德兴尉〕饶州德兴县（现在江西德兴）的县尉。}，送之至湖口\footnote{〔湖口〕现在江西湖口。}，因得观所谓石钟者。寺僧使小童持斧，于乱石间择其一二扣之，硿硿焉。余固笑而不信也。至莫夜月明，独与迈乘小舟，至绝壁下。大石侧立千尺，如猛兽奇鬼，森然欲搏人；而山上栖鹘，闻人声亦惊起，磔磔云霄间；又有若老人咳且笑于山谷中者，或曰此鹳鹤也。余方心动欲还，而大声发于水上，噌吰如钟鼓不绝。
    
    舟人大恐。徐而察之，则山下皆石穴罅，不知其浅深，微波入焉，涵淡澎湃而为此也。舟回至两山间，将入港口，有大石当中流，可坐百人，空中而多窍，与风水相吞吐，有窾坎镗鞳之声，与向之噌吰者相应，如乐作焉。因笑谓迈曰：“汝识之乎？噌吰者，周景王之无射\footnote{〔周景王之无射〕《国语》记载，周景王二十三年（公元前522年）铸成“无射”钟。}也；窾坎镗鞳者，魏庄子之歌钟\footnote{〔魏庄子之歌钟〕《左传》记载，鲁襄公十一年（公元前561年）郑人以歌钟和其他乐器献给晋侯，晋侯分一半赐给晋大夫魏绛。庄子，魏绛的谥号。歌钟，古乐器。}也。古之人不余欺也！”
    
    事不目见耳闻，而臆断其有无，可乎？郦元之所见闻，殆与余同，而言之不详；士大夫终不肯以小舟夜泊绝壁之下，故莫能知；而渔工水师虽知而不能言。此世所以不传也。而陋者乃以斧斤考击而求之，自以为得其实。余是以记之，盖叹郦元之简，而笑李渤之陋也。
\end{normalsize}



\chapter{游褒禅山记}

\begin{normalsize}
    
    褒禅山亦谓之华山\footnote{〔华山〕褒禅山在安徽马鞍山市含山县，属大别山余脉，横亘在巢湖之滨，别名花山（古时“华”通“花”）。褒禅山不是五岳中的西岳华山。}。唐浮图\footnote{〔浮图〕梵语音译词，也写作“浮屠”或“佛图”，本意是佛，这里指佛教徒。}慧褒始舍于其址，而卒葬之；以故其后名之曰“褒禅”。今所谓慧空禅院者，褒之庐冢也。距其院东五里，所谓华山洞者，以其乃华山之阳名之也。距洞百余步，有碑仆道，其文漫灭，独其为文犹可识曰“花山”。今言“华”如“华实”之“华”者，盖音谬也。
    
    其下平旷，有泉侧出，而记游者甚众，所谓前洞也。由山以上五六里，有穴窈然，入之甚寒，问其深，则其好游者不能穷也，谓之后洞。余与四人拥火以入，入之愈深，其进愈难，而其见愈奇。有怠而欲出者，曰：“不出，火且尽。”遂与之俱出。盖余所至，比好游者尚不能十一，然视其左右，来而记之者已少。盖其又深，则其至又加少矣。方是时，余之力尚足以入，火尚足以明也。既其出，则或咎其欲出者，而余亦悔其随之，而不得极夫游之乐也。
    
    于是余有叹焉。古人之观于天地、山川、草木、虫鱼、鸟兽，往往有得，以其求思之深而无不在也。夫夷以近，则游者众；险以远，则至者少。而世之奇伟、瑰怪，非常之观，常在于险远，而人之所罕至焉，故非有志者不能至也。有志矣，不随以止也，然力不足者，亦不能至也。有志与力，而又不随以怠，至于幽暗昏惑而无物以相之，亦不能至也。然力足以至焉，于人为可讥，而在己为有悔；尽吾志也而不能至者，可以无悔矣，其孰能讥之乎？此余之所得也。
    
    余于仆碑，又以悲夫古书之不存，后世之谬其传而莫能名者，何可胜道也哉！此所以学者不可以不深思而慎取之也。
    
    四人者：庐陵\footnote{〔庐陵〕今江西吉安市。}萧君圭君玉，长乐\footnote{〔长乐〕今福建福州市长乐区。}王回深父，余弟安国平父、安上纯父。
    
    至和元年\footnote{〔至和〕宋仁宗的年号。}七月某日，临川\footnote{〔临川〕现在江西抚州市临川区。}王某记。
\end{normalsize}



\chapter{与妻书}

\begin{normalsize}
    
    意映卿卿\footnote{〔卿卿〕旧时夫妻间的爱称，多用于丈夫称呼妻子。}如晤：吾今以此书与汝永别矣！吾作此书时，尚为世中一人；汝看此书时，吾已成为阴间一鬼。吾作此书，泪珠和笔墨齐下，不能书竟，而欲搁笔，又恐汝不察吾衷，谓吾忍舍汝而死，谓吾不知汝之不欲吾死也，故遂忍悲为汝言之。
    
    吾至爱汝！即此爱汝一念，使吾勇于就死也！吾自遇汝以来，常愿天下有情人都成眷属，然遍地腥云，满街狼犬，称心快意，几家能够？司马青衫\footnote{〔司马青衫〕白居易《琵琶行》中有“座中泣下谁最多？江州司马青衫湿”，比喻悲伤落泪。}，吾不能学太上之忘情\footnote{〔太上〕圣人。}也。语云，仁者“老吾老以及人之老，幼吾幼以及人之幼”。吾充吾爱汝之心，助天下人爱其所爱，所以敢先汝而死，不顾汝也。汝体吾此心，于悲啼之余，亦以天下人为念，当亦乐牺牲吾身与汝身之福利，为天下人谋永福也。汝其勿悲。
    
    汝忆否四五年前某夕，吾尝语曰：“与使吾先死也，无宁汝先吾而死。”汝初闻言而怒，后经吾婉解，虽不谓吾言为是，而亦无辞相答。吾之意盖谓以汝之弱，必不能禁失吾之悲，吾先死留苦与汝，吾心不忍，故宁请汝先死，吾担悲也。嗟夫，谁知吾卒先汝而死乎！
    
    吾真不能忘汝也！回忆后街之屋，入门穿廊，过前后厅，又三四折有小厅，厅旁一室为吾与汝双棲之所。初婚三四个月，适冬之望日前后，窗外疏梅筛月影，依稀掩映，吾与汝並肩携手，低低切切，何事不语，何情不诉！及今思之，空余泪痕！又回忆六七年前，吾之逃家复归也，汝泣告我：“望今后有远行，必以告妾，妾愿随君行。”吾亦既许汝矣。前十余日回家，即欲乘便以此行之事语汝，及与汝相对，又不能启口；且以汝之有身也，更恐不胜悲，故惟日日呼酒买醉。嗟夫！当时余心之悲，盖不能以寸管形容之。
    
    吾诚愿与汝相守以死。第以今日事势观之，天灾可以死，盗贼可以死，瓜分之日可以死，奸官污吏虐民可以死，吾辈处今日之中国，国中无地无时不可以死！到那时使吾眼睁睁看汝死，或使汝眼睁睁看我死，吾能之乎！抑汝能之乎！即可不死，而离散不相见，徒使两地眼成穿而骨化石\footnote{〔骨化石〕指望夫石传说，多地皆有，大多为妇人伫立望夫归来，日久化而为石。}，试问古来几曾见破镜能重圆？则较死为苦也。将奈之何？今日吾与汝幸双健；天下人人不当死而死，与不愿离而离者，不可数计。钟情如我辈者，能忍之乎？此吾所以敢率性就死不顾汝也！吾今死无余憾，国事成不成，自有同志者在。依新已五岁，转眼成人，汝其善抚之，使之肖我。汝腹中之物，吾疑其女也，女必像汝，吾心甚慰；或又是男，则亦教其以父志为志，则我死后，尚有二意洞\footnote{〔意洞〕林觉民的字。}在也，甚幸甚幸！吾家后日当甚贫，贫无所苦，清静过日而已。
    
    吾今与汝无言矣。吾居九泉之下遥闻汝哭声，当哭相和也。吾平日不信有鬼，今则又望其真有。今是人又言心电感应\footnote{〔心电感应〕指人死后心灵还有知觉，能与活人的精神、心情交相感应。}有道，吾亦望其言是实，则吾之死，吾灵尚依依旁汝也，汝不必以无侣悲。
    
    吾平生未尝以吾所志语汝，是吾不是处；然语之，又恐汝日日为吾担忧。吾牺牲百死而不辞，而使汝担忧，的的非吾所忍。吾爱汝至，所以为汝谋者惟恐未尽。汝幸而偶我，又何不幸而生今日中国！吾幸而得汝，又何不幸而生今日之中国！卒不忍独善其身。嗟夫！巾短情长，所未尽者，尚有万千，汝可以模拟得之。吾今不能见汝矣！汝不能舍吾，其时时于梦中得我乎！一恸！
    
    辛未\footnote{〔辛未〕应是“辛亥”，指公元1911年。}三月廿六夜四鼓，意洞手书。
    
    家中诸母皆通文，有不解处，望请其指教，当尽吾意为幸。
\end{normalsize}



\chapter{张衡传}

\begin{normalsize}
    
    张衡字平子，南阳西鄂\footnote{〔南洋西鄂〕南阳郡西鄂县，在今河南南阳。}人也。衡少善属文，游于三辅，因入京师\footnote{〔京师〕东汉首都洛阳（今河南洛阳市）}，观太学\footnote{〔太学〕古代设在京城的全国最高学府，西汉武帝开始设立。}，遂通五经\footnote{〔五经〕汉武帝时将《诗》《书》《礼》《易》《春秋》定名为“五经”。}，贯六艺\footnote{〔六艺〕指礼、乐、射、御、书、数。}。虽才高于世，而无骄尚之情。常从容淡静，不好交接俗人。永元\footnote{〔永元〕东汉和帝（刘肇）的年号（公元79年至106年）。}中，举孝廉不行，连辟公府\footnote{〔公府〕三公的官署。东汉以太尉、司徒、司空为三公。}不就。时天下承平日久，自王侯以下，莫不逾侈。衡乃拟班固\footnote{〔班固〕字孟坚，东汉史学家、文学家。}《两都》\footnote{〔《两都》〕指《两都赋》，分《西都赋》《东都赋》。}作《二京赋》\footnote{〔《二京赋》〕指《西京赋》《东京赋》。}，因以讽谏。精思傅会，十年乃成。大将军邓骘\footnote{〔邓骘〕东汉和帝邓皇后的哥哥，立安帝，以大将军的身份辅佐安帝管理政事。}奇其才，累召不应。
    
    衡善机巧，尤致思于天文、阴阳\footnote{〔阴阳〕这里指通过天象推算地理节气。}、历算\footnote{〔历算〕推算年月日和节气，泛指数学。}。安帝雅闻衡善术学，公车\footnote{〔公车〕汉代官署名称，设公车令。}特征拜郎中，再迁为太史令\footnote{〔太史令〕东汉时掌管天文历数的官，与西汉以前掌管天象历法兼有修史之责的太史令职责不完全相同。}。遂乃研核阴阳，妙尽璇玑\footnote{〔璇玑〕上古用于观测天象的仪器“璇玑玉衡”中旋转的部分。}之正，作浑天仪\footnote{〔浑天仪〕表示天象的仪器，类似天球仪，反映浑天说的理论。}，著《灵宪》\footnote{〔《灵宪》〕张衡写的历法书，已佚。}《算罔》\footnote{〔《算罔》〕张衡写的数算书，已佚。}论，言甚详明。
    
    顺帝初，再转，复为太史令。衡不慕当世\footnote{〔当世〕指当政的权臣。}，所居之官辄积年不徙。自去史职，五载复还。
    
    阳嘉\footnote{〔阳嘉〕东汉顺帝（刘保）的年号（公元132年至135年）。}元年，复造候风地动仪\footnote{〔候风地动仪〕一种感应地震的仪器，已失传。}。以精铜铸成，员径八尺\footnote{〔员径八尺〕圆直径八尺。}，合盖隆起，形似酒尊，饰以篆文山龟鸟兽之形。中有都柱\footnote{〔都柱〕中心立柱，一根上大下小的柱子，哪个方向发生地震，柱子便倒向哪边。}，傍行八道，施关发机。外有八龙，首衔铜丸，下有蟾蜍，张口承之。其牙机\footnote{〔牙机〕带齿的机械。}巧制，皆隐在尊中，覆盖周密无际。如有地动，尊则振龙，机发吐丸，而蟾蜍衔之。振声激扬，伺者因此觉知。虽一龙发机，而七首不动。寻其方面，乃知震之所在。验之以事，合契若神。自书典所记，未之有也。尝一龙机发而地不觉动，京师学者咸怪其无征。后数日驿\footnote{〔驿〕驿使，古时骑马在驿道上传递文书的人。}至，果地震陇西\footnote{〔陇西〕陇西郡，现在甘肃兰州市临洮县陇西县一带。}，于是皆服其妙。自此以后，乃令史官记地动所从方起。
    
    时政事渐损，权移于下，衡因上疏陈事。后迁侍中，帝引在帷幄\footnote{〔帷幄〕室内悬挂的帐幕，天子居处必设帷幄。这里代指天子身边的决策中心。}，讽议左右。尝问天下所疾恶者。宦官惧其毁己，皆共目之，衡乃诡对而出。阉竖恐终为其患，遂共谗之。衡常思图身之事，以为吉凶倚伏，幽微难明，乃作《思玄赋》以宣寄情志。
    
    永和\footnote{〔永和〕东汉顺帝的年号（公元136年至141年）。}初，出为河间相。时国王\footnote{〔国王〕指河间惠王刘政，汉章帝孙，按辈分是汉顺帝的叔叔。}骄奢，不遵典宪；又多豪右\footnote{〔豪右〕豪族大户，权势盛大的地方家族。}，共为不轨。衡下车，治威严，整法度，阴知奸党名姓，一时收禽，上下肃然，称为政理。视事三年，上书乞骸骨\footnote{〔乞骸骨〕古代官吏因年老请求退职的一种说法。}，征拜尚书\footnote{〔尚书〕东汉时是在宫廷中协助皇帝处理政务的官。}。年六十二，永和四年卒。
\end{normalsize}



\chapter{非攻}

\begin{normalsize}
    
    今有一人，入人园圃，窃其桃李，众闻则非之，上为政者得则罚之。此何也？以亏人自利也。至攘人犬豕鸡豚者，其不义又甚入人园圃窃桃李。是何故也？以亏人愈多。苟亏人愈多，其不仁兹甚，罪益厚。至入人栏厩，取人马牛者，其不仁义又甚攘人犬豕鸡豚。此何故也？以其亏人愈多。苟亏人愈多，其不仁兹甚，罪益厚。至杀不辜人也，拖其衣裘、取戈剑者，其不义又甚入人栏厩取人马牛。此何故也？以其亏人愈多。苟亏人愈多，其不仁兹甚，罪益厚。当此，天下\footnote{〔天下〕泛指当时周天子统治的地方，包括各诸侯国。}之君子\footnote{〔君子〕君王之子，指代有德的人。}皆知而非之，谓之不义。今至大为不义攻国，则弗知非，从而誉之，谓之义。此可谓知义与不义之别乎？
    
    杀一人，谓之不义，必有一死罪矣。若以此说往，杀十人，十重不义，必有十死罪矣；杀百人，百重不义，必有百死罪矣。当此，天下之君子皆知而非之，谓之不义。今至大为不义攻国，则弗知非，从而誉之，谓之义。情不知其不义也，故书其言以遗后世。若知其不义也，夫奚说书其不义以遗后世哉？
    
    今有人于此，少见黑曰黑，多见黑曰白，则必以此人为不知白黑之辩矣。少尝苦曰苦，多尝苦曰甘，则必以此人为不知甘苦之辩矣。今小为非，则知而非之；大为非攻国，则不知非，从而誉之，谓之义。此可谓知义与不义之辩乎？是以知天下之君子也，辩义与不义之乱也。
\end{normalsize}



\chapter{归去来兮辞}

\begin{normalsize}
    
    齐人有冯谖者，贫乏不能自存，使人属孟尝君，愿寄食门下。孟尝君曰：“客何好？”曰：“客无好也。”曰：“客何能？”曰：“客无能也。”孟尝君笑而受之曰：“诺。”
    
    左右以君贱之也，食以草具。居有顷，倚柱弹其剑，歌曰：“长铗归来乎！食无鱼。”左右以告。孟尝君曰：“食之，比门下之鱼客。”居有顷，复弹其铗，歌曰：“长铗归来乎！出无车。”左右皆笑之，以告。孟尝君曰：“为之驾，比门下之车客。”于是乘其车，揭其剑，过其友曰：“孟尝君客我。”后有顷，复弹其剑铗，歌曰：“长铗归来乎！无以为家。”左右皆恶之，以为贪而不知足。孟尝君问：“冯公有亲乎？”对曰，“有老母。”孟尝君使人给其食用，无使乏。于是冯谖不复歌。
    
    后孟尝君出记，问门下诸客：“谁习计会，能为文收责于薛者乎？”冯谖署曰：“能。”孟尝君怪之，曰：“此谁也？”左右曰：“乃歌夫长铗归来者也。”孟尝君笑曰：“客果有能也，吾负之，未尝见也。”请而见之，谢曰：“文倦于事，愦于忧，而性懧愚，沉于国家之事，开罪于先生。先生不羞，乃有意欲为收责于薛乎？”冯谖曰：“愿之。”于是约车治装，载券契而行，辞曰：“责毕收，以何市而反？”孟尝君曰：“视吾家所寡有者。”
    
    驱而之薛，使吏召诸民当偿者，悉来合券。券遍合，起，矫命以责赐诸民，因烧其券。民称万岁。
    
    长驱到齐，晨而求见。孟尝君怪其疾也，衣冠而见之，曰：“责毕收乎？来何疾也！”曰：“收毕矣。”“以何市而反？”冯谖曰：“君云‘视吾家所寡有者’。臣窃计，君宫中积珍宝，狗马实外厩，美人充下陈。君家所寡有者，以义耳！窃以为君市义。”孟尝君曰：“市义奈何？”曰：“今君有区区之薛，不拊爱子其民，因而贾利之。臣窃矫君命，以责赐诸民，因烧其券，民称万岁。乃臣所以为君市义也。”孟尝君不说，曰：“诺，先生休矣！”
    
    后期年，齐王谓孟尝君曰：“寡人不敢以先王之臣为臣。”孟尝君就国于薛。未至百里，民扶老携幼，迎君道中。孟尝君顾谓冯谖：“先生所为文市义者，乃今日见之。”
    
    冯谖曰：“狡兔有三窟，仅得免其死耳；今君有一窟，未得高枕而卧也。请为君复凿二窟。”孟尝君予车五十乘，金五百斤，西游于梁，谓惠王曰：“齐放其大臣孟尝君于诸侯，诸侯先迎之者，富而兵强。”于是梁王虚上位，以故相为上将军，遣使者黄金千斤，车百乘，往聘孟尝君。冯谖先驱，诫孟尝君曰：“千金，重币也；百乘，显使也。齐其闻之矣。”梁使三反，孟尝君固辞不往也。
    
    齐王闻之，君臣恐惧，遣太傅赍黄金千斤、文车二驷，服剑一，封书，谢孟尝君曰：“寡人不祥，被于宗庙之祟，沉于谄谀之臣，开罪于君。寡人不足为也；愿君顾先王之宗庙，姑反国统万人乎！”冯谖诫孟尝君曰：“愿请先王之祭器，立宗庙于薛。”庙成，还报孟尝君曰：“三窟已就，君姑高枕为乐矣。”
    
    孟尝君为相数十年，无纤介之祸者，冯谖之计也。
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔不敢以先王之臣为臣〕《史记·孟尝君列传》：“齐（湣）王惑于秦、楚之毁，以为孟尝君各高其主，而擅齐国之权，遂废孟尝君。”所谓“不敢以先王之臣为臣”是托辞。
    \item〔孟尝君予车五十乘，金五百斤，西游于梁，谓惠王曰〕《史记·孟尝君列传》记载为冯谖游说秦王。
\end{itemize}

\chapter{鸿门宴}

\begin{normalsize}
    
    行略定秦地，函谷关\footnote{〔函谷关〕现在河南灵宝县北崤山中，地势险要，是战国时秦国抵御外敌的重要关口。函谷关以东称为关东。}有兵守关，不得入。又闻沛公\footnote{〔沛公〕即刘邦，秦末随项梁反秦，后与项羽争天下，建立汉朝。}已破咸阳\footnote{〔咸阳〕秦朝都城，现在陕西咸阳市。}，项羽\footnote{〔项羽〕项籍，字羽，楚国名将项燕之孙。秦二世初年起兵反秦，在巨鹿之战大破秦军主力，建立西楚，与刘邦争天下，最后在垓下之战兵败身死。}大怒，使当阳君\footnote{〔当阳君〕即英布，秦末汉初名将，项羽封其为九江王，后叛楚归汉。}等击关。项羽遂入，至于戏西\footnote{〔戏西〕戏水之西。戏水，出今陕西临潼县南骊山，北流入渭水。}。沛公军霸上\footnote{〔霸上〕即灞上，现在陕西西安市东，在灞水旁。}，未得与项羽相见。沛公左司马曹无伤使人言于项羽曰：“沛公欲王关中，使子婴\footnote{〔子婴〕秦二世胡亥之子，被赵高立为秦王，刘邦入咸阳后投降刘邦，后被项羽杀死。}为相，珍宝尽有之。”项羽大怒，曰：“旦日飨士卒，为击破沛公军！”当是时，项羽兵四十万，在新丰鸿门\footnote{〔新丰鸿门〕现在陕西临潼县西北，秦时称骊邑。鸿门，在临潼县东。}；沛公兵十万，在霸上。范增\footnote{〔范增〕项羽的谋士，被项羽尊称为“亚父”。}说项羽曰：“沛公居山东时，贪于财货，好美姬。今入关，财物无所取，妇女无所幸，此其志不在小。吾令人望其气，皆为龙虎，成五采，此天子气也。急击勿失！”
    
    楚左尹项伯者，项羽季父也，素善留侯张良\footnote{〔张良〕字子房，秦末汉初谋臣，韩国相国之孙，曾刺杀秦始皇。后投奔刘邦，被封为留侯。}。张良是时从沛公。项伯乃夜驰之沛公军，私见张良，具告以事，欲呼张良与俱去，曰：“毋从俱死也！”张良曰：“臣为韩王\footnote{〔韩王〕即韩成，韩国宗室，为韩国复国而随项梁反秦，项梁让张良辅佐韩成，韩成让张良辅佐刘邦。后被项羽猜忌杀害。}送沛公，沛公今事有急，亡去不义，不可不语。”
    
    良乃入，具告沛公。沛公大惊，曰：“为之奈何？”张良曰：“谁为大王为此计者？”曰：“鲰生说我曰：‘距关，毋内诸侯，秦地可尽王也’故听之。”良曰：“料大王士卒足以当项王乎？”沛公默然，曰：“固不如也，且为之奈何？”张良曰：“请往谓项伯，言沛公不敢背项王也。”沛公曰：“君安与项伯有故？”张良曰：“秦时与臣游，项伯杀人，臣活之；今事有急，故幸来告良。”沛公曰：“孰与君少长？”良曰：“长于臣。”沛公曰：“君为我呼入，吾得兄事之。”张良出，要项伯。项伯即入见沛公。沛公奉卮酒为寿，约为婚姻，曰：“吾入关，秋毫不敢有所近，籍吏民，封府库，而待将军。所以遣将守关者，备他盗之出入与非常也。日夜望将军至，岂敢反乎！愿伯具言臣之不敢倍德也。”项伯许诺，谓沛公曰：“旦日不可不蚤自来谢项王！”沛公曰：“诺。”于是项伯复夜去，至军中，具以沛公言报项王，因言曰：“沛公不先破关中，公岂敢入乎？今人有大功而击之，不义也。不如因善遇之。”项王许诺。
    
    沛公旦日从百余骑来见项王，至鸿门，谢曰：“臣与将军戮力而攻秦，将军战河北，臣战河南，然不自意能先入关破秦，得复见将军于此。今者有小人之言，令将军与臣有郤。”项王曰：“此沛公左司马曹无伤言之，不然，籍何以至此？”项王即日因留沛公与饮。项王、项伯东向坐；亚父南向坐——亚父者，范增也；沛公北向坐，张良西向侍。范增数目项王，举所佩玉玦以示之者三，项王默然不应。范增起，出，召项庄\footnote{〔项庄〕项羽族人。}，谓曰：“君王为人不忍。若入前为寿，寿毕，请以剑舞，因击沛公于坐，杀之。不者，若属皆且为所虏！”庄则入为寿。寿毕，曰：“君王与沛公饮，军中无以为乐，请以剑舞。”项王曰：“诺。”项庄拔剑起舞，项伯亦拔剑起舞，常以身翼蔽沛公，庄不得击。
    
    于是张良至军门见樊哙\footnote{〔樊哙〕刘邦属下猛将。}。樊哙曰：“今日之事何如？”良曰：“甚急！今者项庄拔剑舞，其意常在沛公也。”哙曰：“此迫矣！臣请入，与之同命！”哙即带剑拥盾入军门。交戟之卫士欲止不内，樊哙侧其盾以撞，卫士仆地，哙遂入，披帷西向立，瞋目视项王，头发上指，目眦尽裂。项王按剑而跽曰：“客何为者？”张良曰：“沛公之参乘樊哙者也。”项王曰：“壮士！赐之卮酒。”则与斗卮酒。哙拜谢，起，立而饮之。项王曰：“赐之彘肩！”则与一生彘肩。樊哙覆其盾于地，加彘肩上，拔剑切而啖之。项王曰：“壮士！能复饮乎？”樊哙曰：“臣死且不避，卮酒安足辞！夫秦王有虎狼之心，杀人如不能举，刑人如恐不胜，天下皆叛之。怀王与诸将约曰：‘先破秦入咸阳者王之’，今沛公先破秦入咸阳，毫毛不敢有所近，封闭宫室，还军霸上，以待大王来。故遣将守关者，备他盗出入与非常也。劳苦而功高如此，未有封侯之赏，而听细说，欲诛有功之人。此亡秦之续耳，窃为大王不取也！”项王未有以应，曰：“坐！”樊哙从良坐。坐须臾，沛公起如厕，因招樊哙出。
    
    沛公已出，项王使都尉陈平召沛公。沛公曰：“今者出，未辞也，为之奈何？”樊哙曰：“大行不顾细谨，大礼不辞小让。如今人方为刀俎，我为鱼肉，何辞为？”于是遂去。乃令张良留谢。良问曰：“大王来何操？”曰：“我持白璧一双，欲献项王，玉斗一双，欲与亚父。会其怒，不敢献。公为我献之。”张良曰：“谨诺。”当是时，项王军在鸿门下，沛公军在霸上，相去四十里。沛公则置车骑，脱身独骑，与樊哙、夏侯婴、靳强、纪信\footnote{〔樊哙、夏侯婴、靳强、纪信〕都是刘邦的亲信。}等四人持剑盾步走，从郦山下，道芷阳\footnote{〔芷阳〕秦县名，在今陕西西安市东。}间行。沛公谓张良曰：“从此道至吾军，不过二十里耳。度我至军中，公乃入。”
    
    沛公已去，间至军中。张良入谢，曰：“沛公不胜桮杓，不能辞。谨使臣良奉白璧一双，再拜献大王足下；玉斗一双，再拜奉大将军足下。”项王曰：“沛公安在？”良曰：“闻大王有意督过之，脱身独去，已至军矣。”项王则受璧，置之坐上。亚父受玉斗，置之地，拔剑撞而破之，曰：“唉！竖子不足与谋！夺项王天下者，必沛公也！吾属今为之虏矣！”沛公至军，立诛杀曹无伤。
\end{normalsize}



\chapter{兰亭集序}

\begin{normalsize}
    
    永和九年\footnote{〔永和〕晋穆帝（司马聃）的年号（公元345至356年）。}，岁在癸丑\footnote{〔癸丑〕干支纪年的方法。}，暮春之初，会于会稽山阴\footnote{〔会稽山阴〕现在浙江绍兴越城区。}之兰亭，修禊事也\footnote{〔禊事〕古代习俗。每年农历三月上旬的巳日，人们群聚于水滨嬉戏洗濯，以祓除不祥和求福。}。群贤毕至，少长咸集。此地有崇山峻岭，茂林修竹；又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。
    
    是日也，天朗气清，惠风和畅。仰观宇宙之大，俯察品类之盛，所以游目骋怀，足以极视听之娱，信可乐也。
    
    夫人之相与，俯仰一世，或取诸怀抱，悟言一室之内；或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至。及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀。况修短随化，终期于尽。古人云：“死生亦大矣。”岂不痛哉！
    
    每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔。悲夫！故列叙时人，录其所述。虽世殊事异，所以兴怀，其致一也。后之览者，亦将有感于斯文。
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔不知老之将至〕《论语·述而》：“其为人也，发愤忘食，乐以忘忧，不知老之将至云尔。”
    \item〔固知一死生为虚诞，齐彭殇为妄作〕《庄子·德充符》：“老聃曰：‘胡不直使彼以死生为一条，以可不可为一贯者，解其桎梏，其可乎？’”《庄子·齐物论》：“莫寿于殇子，而彭祖为夭。”这里王羲之借老庄之言指代当时喜欢清谈玄学，崇尚黄老之说，以隐逸避世为荣，以出世奋斗为耻的风气，认为这种思想是虚妄的。
\end{itemize}

\chapter{廉颇蔺相如列传}

\begin{normalsize}
    
    廉颇者，赵之良将也。赵惠文王十六年\footnote{〔赵惠文王十六年〕公元前283年。}，廉颇为赵将伐齐，大破之，取阳晋\footnote{〔阳晋〕齐国城邑，现在山东菏泽西北。}，拜为上卿\footnote{〔上卿〕战国时期诸侯国大臣中最高的官位。}，以勇气闻于诸侯。蔺相如者，赵人也，为赵宦者令缪贤舍人。
    
    赵惠文王时，得楚和氏璧\footnote{〔和氏璧〕战国时著名的玉璧，是楚人卞和发现的，故名和氏璧。}。秦昭王\footnote{〔秦昭王〕即秦昭襄王（公元前306年至公元前251年在位）。}闻之，使人遗赵王书，愿以十五城请易璧。赵王与大将军廉颇诸大臣谋：欲予秦，秦城恐不可得，徒见欺；欲勿予，即患秦兵之来。计未定，求人可使报秦者，未得。宦者令缪贤曰：“臣舍人蔺相如可使。”王问：“何以知之？”对曰：“臣尝有罪，窃计欲亡走燕，臣舍人相如止臣，曰：‘君何以知燕王？”臣语曰：‘臣尝从大王与燕王会境上，燕王私握臣手，曰“愿结友”，以此知之，故欲往。”相如谓臣曰：‘夫赵强而燕弱，而君幸于赵王，故燕王欲结于君。今君乃亡赵走燕，燕畏赵，其势必不敢留君，而束君归赵矣。君不如肉袒伏斧质请罪，则幸得脱矣。”臣从其计，大王亦幸赦臣。臣窃以为其人勇士，有智谋，宜可使。”
    
    于是王召见，问蔺相如曰：“秦王以十五城请易寡人之璧，可予不？”相如曰：“秦强而赵弱，不可不许。”王曰：“取吾璧，不予我城，奈何？”相如曰：“秦以城求璧而赵不许，曲在赵。赵予璧而秦不予赵城，曲在秦。均之二策，宁许以负秦曲。”王曰：“谁可使者？”相如曰：“王必无人，臣愿奉璧往使。城入赵而璧留秦；城不入，臣请完璧归赵。”赵王于是遂遣相如奉璧西入秦。
    
    秦王坐章台见相如，相如奉璧奏秦王。秦王大喜，传以示美人及左右，左右皆呼万岁。相如视秦王无意偿赵城，乃前曰：“璧有瑕，请指示王。”王授璧，相如因持璧却立，倚柱，怒发上冲冠，谓秦王曰：“大王欲得璧，使人发书至赵王，赵王悉召群臣议，皆曰‘秦贪，负其强，以空言求璧，偿城恐不可得”，议不欲予秦璧。臣以为布衣之交尚不相欺，况大国乎！且以一璧之故逆强秦之欢，不可。于是赵王乃斋戒五日，使臣奉璧，拜送书于庭。何者？严大国之威以修敬也。今臣至，大王见臣列观，礼节甚倨；得璧，传之美人，以戏弄臣。臣观大王无意偿赵王城邑，故臣复取璧。大王必欲急臣，臣头今与璧俱碎于柱矣！”
    
    相如持其璧睨柱，欲以击柱。秦王恐其破璧，乃辞谢固请，召有司案图，指从此以往十五都予赵。相如度秦王特以诈详为予赵城，实不可得，乃谓秦王曰：“和氏璧，天下所共传宝也，赵王恐，不敢不献。赵王送璧时，斋戒五日，今大王亦宜斋戒五日，设九宾于廷，臣乃敢上璧。”秦王度之，终不可强夺，遂许斋五日，舍相如广成传。相如度秦王虽斋，决负约不偿城，乃使其从者衣褐，怀其璧，从径道亡，归璧于赵。
    
    秦王斋五日后，乃设九宾礼于廷，引赵使者蔺相如。相如至，谓秦王曰：“秦自缪公\footnote{〔缪公〕即秦穆公（前659年至前621年在位）。}以来二十馀君，未尝有坚明约束者也。臣诚恐见欺于王而负赵，故令人持璧归，间至赵矣。且秦强而赵弱，大王遣一介之使至赵，赵立奉璧来。今以秦之强而先割十五都予赵，赵岂敢留璧而得罪于大王乎？臣知欺大王之罪当诛，臣请就汤镬，唯大王与群臣孰计议之。”秦王与群臣相视而嘻。左右或欲引相如去，秦王因曰：“今杀相如，终不能得璧也，而绝秦赵之欢，不如因而厚遇之，使归赵，赵王岂以一璧之故欺秦邪！”卒廷见相如，毕礼而归之。
    
    相如既归，赵王以为贤大夫使不辱于诸侯，拜相如为上大夫。秦亦不以城予赵，赵亦终不予秦璧。
    
    其后秦伐赵，拔石城\footnote{〔石城〕即石邑，现在河北石家庄一带。}。明年，复攻赵，杀二万人。
    
    秦王使使者告赵王，欲与王为好会于西河外渑池\footnote{〔渑池〕现在河南渑池县。}。赵王畏秦，欲毋行。廉颇、蔺相如计曰：“王不行，示赵弱且怯也。”赵王遂行，相如从。廉颇送至境，与王诀曰：“王行，度道里会遇之礼毕，还，不过三十日。三十日不还，则请立太子为王，以绝秦望。”王许之。
    
    遂与秦王会渑池。秦王饮酒酣，曰：“寡人窃闻赵王好音，请奏瑟。”赵王鼓瑟。秦御史前书曰“某年月日，秦王与赵王会饮，令赵王鼓瑟”。蔺相如前曰：“赵王窃闻秦王善为秦声，请奏盆缻秦王，以相娱乐。”秦王怒，不许。于是相如前进缻，因跪请秦王。秦王不肯击缻。相如曰：“五步之内，相如请得以颈血溅大王矣！”左右欲刃相如，相如张目叱之，左右皆靡。于是秦王不怿，为一击缻。相如顾召赵御史书曰“某年月日，秦王为赵王击缻”。秦之群臣曰：“请以赵十五城为秦王寿。”蔺相如亦曰：“请以秦之咸阳为赵王寿。”秦王竟酒，终不能加胜于赵。赵亦盛设兵以待秦，秦不敢动。
    
    既罢归国，以相如功大，拜为上卿，位在廉颇之右。
    
    廉颇曰：“我为赵将，有攻城野战之大功，而蔺相如徒以口舌为劳，而位居我上，且相如素贱人，吾羞，不忍为之下。”宣言曰：“我见相如，必辱之。”相如闻，不肯与会。相如每朝时，常称病，不欲与廉颇争列。已而相如出，望见廉颇，相如引车避匿。于是舍人相与谏曰：“臣所以去亲戚而事君者，徒慕君之高义也。今君与廉颇同列，廉君宣恶言而君畏匿之，恐惧殊甚，且庸人尚羞之，况于将相乎！臣等不肖，请辞去。”
    
    蔺相如固止之，曰：“公之视廉将军孰与秦王？”曰：“不若也。”相如曰：“夫以秦王之威，而相如廷叱之，辱其群臣，相如虽驽，独畏廉将军哉？顾吾念之，强秦之所以不敢加兵于赵者，徒以吾两人在也。今两虎共斗，其势不俱生。吾所以为此者，以先国家之急而后私仇也。”廉颇闻之，肉袒负荆，因宾客至蔺相如门谢罪。曰：“鄙贱之人，不知将军宽之至此也！”卒相与欢，为刎颈之交。
\end{normalsize}



\chapter{伶官传序}

\begin{normalsize}
    
    呜呼！盛衰之理，虽曰天命，岂非人事哉！原庄宗之所以得天下，与其所以失之者，可以知之矣。
    
    世言晋王之将终也，以三矢赐庄宗而告之曰：“梁，吾仇也；燕王，吾所立；契丹与吾约为兄弟；而皆背晋以归梁。此三者，吾遗恨也。与尔三矢，尔其无忘乃父之志！”庄宗受而藏之于庙。其后用兵，则遣从事以一少牢告庙，请其矢，盛以锦囊，负而前驱，及凯旋而纳之。
    
    方其系燕父子以组，函梁君臣之首，入于太庙，还矢先王，而告以成功，其意气之盛，可谓壮哉！及仇雠已灭，天下已定，一夫夜呼，乱者四应，仓皇东出，未及见贼而士卒离散，君臣相顾，不知所归。至于誓天断发，泣下沾襟，何其衰也！岂得之难而失之易欤？抑本其成败之迹，而皆自于人欤？
    
    《书》曰：“满招损，谦得益。”忧劳可以兴国，逸豫可以亡身，自然之理也。故方其盛也，举天下之豪杰，莫能与之争；及其衰也，数十伶人困之，而身死国灭，为天下笑。夫祸患常积于忽微，而智勇多困于所溺，岂独伶人也哉！作《伶官传》。
\end{normalsize}



\chapter{秋水}

\begin{normalsize}
    
    秋水时至，百川灌河。泾流之大，两涘渚崖之间，不辩牛马。于是焉河伯\footnote{〔河伯〕黄河的河神，这里是虚构的对话角色。}欣然自喜，以天下之美为尽在己。顺流而东行，至于北海，东面而视，不见水端。于是焉河伯始旋其面目，望洋向若而叹曰：“野语有之曰：‘闻道百，以为莫己若者’，我之谓也。且夫我尝闻少仲尼\footnote{〔仲尼〕指孔子。}之闻，而轻伯夷\footnote{〔伯夷〕商末孤竹君长子。武王灭商后，耻食周粟，饿死于首阳山。}之义者，始吾弗信，今我睹子之难穷也，吾非至于子之门，则殆矣，吾长见笑于大方之家。”
    
    北海若\footnote{〔北海若〕北海的海神，这里是虚构的对话角色。}曰：“井蛙不可以语于海者，拘于虚也；夏虫不可以语于冰者，笃于时也；曲士不可以语于道者，束于教也。今尔出于崖涘，观于大海，乃知尔丑，尔将可与语大理矣。天下之水，莫大于海。万川归之，不知何时止而不盈；尾闾泄之，不知何时已而不虚。春秋不变，水旱不知。此其过江河之流，不可为量数。而吾未尝以此自多者，自以比形于天地，而受气于阴阳，吾在天地之间，犹小石小木之在大山也。方存乎见少，又奚以自多！计四海之在天地之间也，不似礨空之在大泽乎？计中国之在海内不似稊米之在大仓乎？号物之数谓之万，人处一焉。人卒九州，谷食之所生，舟车之所通，人处一焉。此其比万物也，不似豪末之在于马体乎？五帝之所连，三王之所争，仁人之所忧，任士之所劳，尽此矣！伯夷辞之以为名，仲尼语之以为博。此其自多也，不似尔向之自多于水乎？”
\end{normalsize}



\chapter{谏太宗十思疏}

\begin{normalsize}
    
    臣闻求木之长者，必固其根本；欲流之远者，必浚其泉源；思国之安者，必积其德义。源不深而望流之远，根不固而求木之长，德不厚而思国之安，臣虽下愚，知其不可，而况于明哲乎？人君当神器之重，居域中之大，将崇极天之峻，永保无疆之休。不念居安思危，戒奢以俭，德不处其厚，情不胜其欲，斯亦伐根以求木茂，塞源而欲流长也。
    
    凡百元首，承天景命，莫不殷忧而道著，功成而德衰，有善始者实繁，能克终者盖寡。岂其取之易守之难乎？昔取之而有余，今守之而不足，何也？夫在殷忧必竭诚以待下，既得志则纵情以傲物。竭诚则吴、越为一体\footnote{〔吴越〕春秋时南方的国家，长期相互征伐，最终以越国吞并吴国结束。}，傲物则骨肉为行路。虽董之以严刑，震之以威怒，终苟免而不怀仁，貌恭而不心服。怨不在大，可畏惟人；载舟覆舟\footnote{〔吴越〕春秋时南方的国家，长期相互征伐，最终以越国吞并吴国结束。}，所宜深慎。奔车朽索，其可忽乎？
    
    君人者，诚能见可欲，则思知足以自戒；将有作，则思知止以安人；念高危，则思谦冲而自牧；惧满溢，则思江海下百川；乐盘游，则思三驱\footnote{〔吴越〕春秋时南方的国家，长期相互征伐，最终以越国吞并吴国结束。}以为度；忧懈怠，则思慎始而敬终；虑壅蔽，则思虚心以纳下；惧谗邪，则思正身以黜恶；恩所加，则思无因喜以谬赏；罚所及，则思无以怒而滥刑。总此十思，宏兹九德，简能而任之，择善而从之，则智者尽其谋，勇者竭其力，仁者播其惠，信者效其忠。文武争驰，君臣无事，可以尽豫游之乐，可以养松乔之寿\footnote{〔吴越〕春秋时南方的国家，长期相互征伐，最终以越国吞并吴国结束。}，鸣琴垂拱，不言而化。何必劳神苦思，代下司职，役聪明之耳目，亏无为之大道哉？
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔载舟覆舟〕这个典故本来出自《荀子·王制》：“君者，舟也；庶人者，水也。水则载舟，水则覆舟。”李世民在《自鉴录》中也说：“舟所以比人君，水所以比黎庶。水能载舟，亦能覆舟。”因此魏徵也引用这个典故。
\end{itemize}

\chapter{五人墓碑记}

\begin{normalsize}
    
    五人者，盖当蓼洲周公\footnote{〔蓼洲周公〕指周顺昌，东林党人，万历年间进士，曾任吏部郎中，因对抗魏忠贤，被诬罪逮捕。}之被逮，激于义而死焉者也。至于今，郡之贤士大夫请于当道，即除魏阉\footnote{〔魏阉〕指太监魏忠贤。}废祠之址以葬之；且立石于其墓之门，以旌其所为。呜呼，亦盛矣哉！
    
    夫五人之死，去今之墓而葬焉，其为时止十有一月耳。夫十有一月之中，凡富贵之子，慷慨得志之徒，其疾病而死，死而湮没不足道者，亦已众矣；况草野之无闻者欤？独五人之皦皦，何也？
    
    予犹记周公之被逮，在丙寅\footnote{〔丙寅〕即天启六年（公元1626年）。}三月之望。吾社\footnote{〔吾社〕指应社，天启四年由张溥、张采等江南士人发起成立，成员多为东林党人，相互呼应。}之行为士先者，为之声义，敛赀财以送其行，哭声震动天地。缇骑\footnote{〔丙寅〕即天启六年（公元1626年）。}按剑而前，问：“谁为哀者？”众不能堪，抶而仆之。是时以大中丞\footnote{〔大中丞〕官职名，指当时苏州巡抚毛一鹭，依附魏忠贤。}抚吴者为魏之私人，公之逮所由使也；吴之民方痛心焉，于是乘其厉声以呵，则噪而相逐。中丞匿于溷藩以免。既而以吴民之乱请于朝，按诛五人，曰颜佩韦、杨念如、马杰、沈扬、周文元\footnote{〔颜佩韦……〕五人的名字。周文元是周顺昌的轿夫，颜佩韦、杨念如、马杰、沈扬是一般市民。}，即今之傫然在墓者也。
    
    然五人之当刑也，意气扬扬，呼中丞之名而詈之，谈笑以死。断头置城上，颜色不少变。有贤士大夫发五十金，买五人之头而函之，卒与尸合。故今之墓中全乎为五人也。
    
    嗟乎！大阉之乱，缙绅而能不易其志者，四海之大，有几人欤？而五人生于编伍之间，素不闻诗书之训，激昂大义，蹈死不顾，亦曷故哉？且矫诏纷出，钩党之捕遍于天下，卒以吾郡之发愤一击，不敢复有株治；大阉亦逡巡畏义，非常之谋难于猝发，待圣人之出而投缳道路，不可谓非五人之力也。
    
    由是观之，则今之高爵显位，一旦抵罪，或脱身以逃，不能容于远近，而又有剪发杜门，佯狂不知所之者，其辱人贱行，视五人之死，轻重固何如哉？是以蓼洲周公忠义暴于朝廷，赠谥褒美，显荣于身后；而五人亦得以加其土封，列其姓名于大堤之上，凡四方之士无不有过而拜且泣者，斯固百世之遇也。不然，令五人者保其首领，以老于户牖之下，则尽其天年，人皆得以隶使之，安能屈豪杰之流，扼腕墓道，发其志士之悲哉？故余与同社诸君子，哀斯墓之徒有其石也，而为之记，亦以明死生之大，匹夫之有重于社稷也。
    
    贤士大夫者，冏卿因之吴公\footnote{〔吴公〕吴默，字因之，“冏卿”指官职：太仆卿。}，太史文起文公\footnote{〔文公〕文震孟，字文起，“太史”指官职：翰林院修撰。}、孟长姚公\footnote{〔姚公〕姚希孟，字孟长。}也。
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔是时以大中丞抚吴者为魏之私人，公之逮所由使也；吴之民方痛心焉，于是乘其厉声以呵，则噪而相逐。中丞匿于溷藩以免。〕在张溥笔下，毛一鹭成为市民首要攻击的对象，毛一鹭血腥镇压这次民变。然而，民变组织者文震孟之子文秉提到毛一鹭，却语含感激：“邵辅忠贻书毛抚：‘急以文某、姚某入告，少宰虚席以待。’盖指文肃、姚文毅两公也。毛抚勿为动，止擒颜佩韦、杨念如、周文元、马杰、沈扬五人，具狱斩之。”《熹宗实录》载毛一鹭奏章：“方周顺昌奉旨被逮，县官往即就系，当令府县力促开读，而官旗不应逗遛需索，订期十八，致生远迩之心，此变之所由肇也。苏郡法纪陵夷，已非朝夕。臣等德不足以绥民，威不足以肃众，抑何辞于溺职之罪。除一面将犯官周顺昌交发官旗即日起解至京，伏候圣明处分外，仍次第擒缉倡乱渠魁，另行正法，以重国典。”可见，毛一鹭采取了息事宁人的态度，有意放过应社乡绅士子，只抓捕了少数庶民，但反被张溥写成“违背民意”的证据。温睿临亦载：“巡抚毛一鹭惧祸，根究乱民，杀五人以谢奄。”而各家史书，均未见苏民追打地方官员的记载。张溥攻击毛一鹭，乃是出于党争思维：魏忠贤虽然已经倒台，但魏的地方余党尚在，不赶尽杀绝誓不罢休。这一大清洗思想并非孤立。魏忠贤倒台后，崇祯一直要求阁臣清洗阉党，但阁臣却努力缩小波及面，以免政治动荡，君臣之间数度往复。 “初，逆珰死后，上欲因台谏言定逆案。大学士韩爌、钱龙锡不欲广搜树怨，仅列四五十人以请。上不悦，再令尽列以闻。”崇祯二年正月，崇祯再次催问，阁臣仍旧拖延，于是崇祯“发原奏及前红本未入各官六十九人，各令酌定，于是案列甚广，几无遗矣。”三月，“廷臣上《钦定逆案》，诏刊布中外。共二百五十八人”。《碑记》创作之时，政坛动荡尚未波及毛一鹭，故张溥不惜扭曲事实，引火烧之。《碑记》是一个强烈的政治信号，标志着东林后劲应社（复社前身）正式加入党争营垒。
    \item〔然五人之当刑也，意气扬扬，呼中丞之名而詈之，谈笑以死。〕《五人墓碑记》还发掘出一个新主题：将市民阶层拉入党争队伍，使之成为党争急先锋，以博取舆论支持，扩大政治影响。历史上的党争都局限在朝廷之上，晚明党争即是内廷与外朝之间的纷争。而《碑记》中，下层民众被裹挟进入党争队伍。在张溥笔下，市井民众被士人化，被引入东林队伍中，成为反阉急先锋。然而这也是一个虚构情节。五人临刑，并无痛骂之事。《明季北略》载：“斩五人于阊门吊桥，时颜佩韦等四人俱不畏，独周文元本舆夫，大哭。”《明史》载：“佩韦等皆市人，文元则顺昌舆隶也，论大辟。临刑，五人延颈就刃，语寇慎曰：‘公好官，知我等好义，非乱也。’监司张孝流涕而斩之。”苏州所谓“民变”，只是一些市民被应社煽动，参与党争、誓死反阉之说显属附会。把东林党与民心捆绑到一起，是一个复杂的历史过程。崇祯毁《三朝要典》，清洗阉党，给世人尘埃落定的印象。而阉党扶植的南明小朝廷又非常短命，更加剧了世人的鄙薄之心。加上阉党“所仇怨多在江南”，江南士人与东林、复社有着千丝万缕的联系，他们著文讲学，影响甚大。东林及其后劲复社遂获得广泛的民间支持。张溥把应社成员打扮成组织领导者，将暴动市民解读成听从应社号召、积极投身党争的急先锋，又将毛一鹭扭曲成民变的愤怒对象，从而突出应社巨大的社会号召能量，并将“吾社”继东林而起的政治含义固定在世人头脑中。
\end{itemize}

\chapter{指南录后序}

\begin{normalsize}
    
    德祐二年\footnote{〔德祐〕宋恭帝赵㬎年号（公元1275至1276年）。}正月十九日，予除右丞相，兼枢密使，都督诸路军马。时北兵\footnote{〔北兵〕即元兵。下文以“北”指元政权。}已迫修门\footnote{〔修门〕《楚辞·招魂》：“魂兮归来，入修门些。”本指楚国郢都城门，这里代指南宋都城临安的城门。}外，战、守、迁皆不及施。缙绅、大夫、士萃于左丞相府\footnote{〔左丞相〕指吴坚。德祐二年正月，吴坚升任左丞相兼枢密使，受谢太后命，与贾余庆等先赴元营议降，后为祈请使，赴元大都呈降表，交宋玺。后被羁留大都，当年病故。}，莫知计所出。会使辙交驰，北邀当国者相见，众谓予一行，为可以纾祸。国事至此，予不得爱身，意北亦尚可以口舌动也。初，奉使往来，无留北者，予更欲一觇北，归而求救国之策。于是辞相印不拜，翌日，以资政殿学土行。
    
    初至北营，抗词慷慨，上下颇惊动，北亦未敢遽轻吾国。不幸吕师孟\footnote{〔吕师孟〕兵部尚书，叛将吕文焕之侄。}构恶于前，贾余庆\footnote{〔贾余庆〕官同签书枢密院事，知临安府，后代文天祥为右丞相。}献谄于后，予羁縻不得还，国事遂不可收拾。予自度不得脱，则直前诟虏帅失信，数吕师孟叔侄为逆，但欲求死，不复顾利害。北虽貌敬，实则愤怒，二贵酋名曰“馆伴”，夜则以兵围所寓舍，而予不得归矣。未几，贾余庆等以祈请使诣北，北驱予并往，而不在使者之目。予分当引决，然而隐忍以行，昔人云：将以有为也。
    
    至京口\footnote{〔京口〕江苏镇江市，当时为元军占领。}，得间奔真州\footnote{〔真州〕今江苏仪征县，当时仍为宋军把守。}，即具以北虚实告东西二阃\footnote{〔东西二阃〕指宋淮东制置使李庭芝和淮西制置使夏贵。}，约以连兵大举。中兴机会，庶几在此。留二日，维扬帅下逐客之令。不得已，变姓名，诡踪迹，草行露宿，日与北骑相出没于长淮间。穷饿无聊，追购又急；天高地迥，号呼靡及。已而得舟，避渚州\footnote{〔渚州〕指长江中的沙州，当时已被元兵占领。}，出北海\footnote{〔北海〕指淮海。}，然后渡扬子江，入苏州洋\footnote{〔苏州洋〕今上海市附近的海域。}，展转四明、天台\footnote{〔四明、天台〕四明：现在浙江宁波市。天台：现在浙江天台县。}，以至于永嘉\footnote{〔永嘉〕现在浙江温州市。}。
    
    呜呼！予之及于死者，不知其几矣。诋大酋，当死；骂逆贼，当死；与贵酋处二十日，争曲直，屡当死；去京口，挟匕首以备不测，几自刭死；经北舰十余里，为巡船所物色，几从鱼腹死；真州逐之城门外，几彷徨死；如扬州，过瓜洲\footnote{〔瓜洲〕扬州南长江中的沙洲。}扬子桥，竟使遇哨，无不死；扬州城下，进退不由，殆例送死；坐桂公塘\footnote{〔桂公塘〕地名，在扬州城外。}土围中，骑数千过其门，几落贼手死；贾家庄\footnote{〔贾家庄〕地名，在扬州城北。}几为巡徼所陵迫死；夜趋高邮，迷失道，几陷死；质明，避哨竹林中，逻者数十骑，几无所逃死；至高邮\footnote{〔高邮〕现在江苏高邮县，也称“高沙”。}，制府\footnote{〔制府〕指淮东制置使官府。}檄下，几以捕系死；行城子河\footnote{〔城子河〕在高邮县境内。}，出入乱尸中，舟与哨相后先，几邂逅死；至海陵\footnote{〔海陵〕现在江苏泰州市。}，如高沙，常恐无辜死；道海安、如皋\footnote{〔海安、如皋〕县名，均属江苏。}，凡三百里，北与寇往来其间，无日而非可死；至通州\footnote{〔通州〕现在江苏省南通市。}，几以不纳死；以小舟涉鲸波，出无可奈何，而死固付之度外矣！呜呼，死生昼夜事也。死而死矣，而境界危恶，层见错出，非人世所堪。痛定思痛，痛何如哉！
    
    予在患难中，间以诗记所遭。今存其本，不忍废，道中手自抄录。使北营，留北关外\footnote{〔北关外〕指临安城北高亭山。}，为一卷；发北关外，历吴门、毘陵\footnote{〔吴门、毘陵〕吴门：今江苏苏州市。毘陵：今江苏常州市。}，渡瓜洲，复还京口，为一卷；脱京口，趋真州、扬州、高邮、泰州、通州，为一卷；自海道至永嘉，来三山\footnote{〔三山〕即今福建福州市。因城中有闽山、越王山、九仙山，故名“三山”。}，为一卷。将藏之于家，使来者读之，悲予志焉。
    
    呜呼！予之生也幸，而幸生也何为？所求乎为臣，主辱臣死有馀僇；所求乎为子，以父母之遗体行殆而死，有馀责。将请罪于君，君不许；请罪于母，母不许。请罪于先人之墓，生无以救国难，死犹为厉鬼以击贼，义也。赖天之灵，宗庙之福，修我戈矛，从王于师，以为前驱；雪九庙\footnote{〔九庙〕皇帝祭祀祖先共有九庙，这里以九庙指代国家。}之耻，复高祖\footnote{〔高祖〕指宋太祖赵匡胤。}之业；所谓誓不与贼俱生，所谓鞠躬尽力，死而后已，亦义也。嗟夫！若予者，将无往而不得死所矣。向也使予委骨于草莽，予虽浩然无所愧怍，然微以自文于君亲，君亲其谓予何！诚不自意，返吾衣冠，重见日月，使旦夕得正丘首，复何憾哉！复何憾哉！
    
    是年夏五\footnote{〔夏五〕夏天五月。}，改元景炎\footnote{〔改元景炎〕由于宋恭帝被元军掳去，德祐二年五月，文天祥等人在福州立赵昰为帝，改元景炎。}。庐陵\footnote{〔庐陵〕现在江西吉安市。}文天祥自序其诗，名曰《指南录》。
\end{normalsize}



\chapter{烛之武退秦师}

\begin{normalsize}
    
    晋侯\footnote{〔晋侯〕即晋文公重耳，在秦穆公支持下夺得君位，春秋第二位霸主。}、秦伯\footnote{〔秦伯〕即秦穆公，扶持在外流亡的晋公子重耳继承君位，春秋第三位霸主。}围郑，以其无礼于晋，且贰于楚也。晋军函陵\footnote{〔函陵〕现在河南新郑市北。}，秦军氾南\footnote{〔氾南〕氾水之南。氾水：流经今山东菏泽市定陶区南、曹县北，汇入古菏泽。}。
    
    佚之狐\footnote{〔佚之狐〕郑国大夫。}言于郑伯\footnote{〔郑伯〕即郑文公，晋公子重耳流亡时拒绝接待，于是重耳即位后与秦穆公讨伐郑国。}曰：“国危矣，若使烛之武见秦君，师必退。”公从之。辞曰：“臣之壮也，犹不如人；今老矣，无能为也已。”公曰：“吾不能早用子，今急而求子，是寡人之过也。然郑亡，子亦有不利焉。”许之。
    
    夜缒而出，见秦伯，曰：“秦、晋围郑，郑既知亡矣。若亡郑而有益于君，敢以烦执事。越国以鄙远，君知其难也。焉用亡郑以陪邻？邻之厚，君之薄也。若舍郑以为东道主，行李之往来，共其乏困，君亦无所害。且君尝为晋君赐矣，许君焦、瑕\footnote{〔焦、瑕〕黄河北岸的两个城邑，现在河南焦作一带，也有说在山西陕县一带。}，朝济而夕设版焉，君之所知也。夫晋，何厌之有？既东封郑，又欲肆其西封，若不阙秦，将焉取之？阙秦以利晋，唯君图之。”秦伯说，与郑人盟。使杞子、逢孙、杨孙\footnote{〔杞子、逢孙、杨孙〕秦国大夫。两年后杞子密谋反郑，邀秦军伐郑，里应外合。事情败露后，杞子逃往齐国，逢孙、杨孙逃往宋国。}戍之，乃还。
    
    子犯\footnote{〔子犯〕狐偃，字子犯，晋国大夫，晋文公的舅舅。}请击之，公曰：“不可。微夫人之力不及此。因人之力而敝之，不仁；失其所与，不知；以乱易整，不武。吾其还也。”亦去之。
\end{normalsize}



\chapter{子鱼论战}

\begin{normalsize}
    
    
\end{normalsize}



\chapter{孟子四则}

\begin{normalsize}
    
    孟子曰：“不仁哉，梁惠王\footnote{〔梁惠王〕战国时魏国第三任国君。}也！仁者以其所爱及其所不爱，不仁者以其所不爱及其所爱。”公孙丑\footnote{〔公孙丑〕孟子弟子，齐国人，是《孟子》的主要作者之一。}问曰：“何谓也？”“梁惠王以土地之故，糜烂其民而战之，大败，将复之，恐不能胜，故驱其所爱子弟以殉之，是之谓以其所不爱及其所爱也。”
    
    孟子曰：“以力假仁者霸，霸必有大国，以德行仁者王，王不待大。汤以七十里，文王以百里。以力服人者，非心服也，力不赡也；以德服人者，中心悦而诚服也，如七十子之服孔子也。《诗》云：‘自西自东，自南自北，无思不服。’此之谓也。”
    
    孟子曰：“天时不如地利，地利不如人和。三里之城，七里之郭，环而攻之而不胜。夫环而攻之，必有得天时者矣；然而不胜者，是天时不如地利也。城非不高也，池非不深也，兵革非不坚利也，米粟非不多也；委而去之，是地利不如人和也。故曰：域民不以封疆之界，固国不以山溪之险，威天下不以兵革之利。得道者多助，失道者寡助。寡助之至，亲戚畔之；多助之至，天下顺之。以天下之所顺，攻亲戚之所畔；故君子有不战，战必胜矣。”
\end{normalsize}



\chapter{黄花岗烈士事略序}

\begin{normalsize}
    
    满清末造，革命党人历艰难险巇，以坚毅不扰之精神，与民贼相搏，踬踣者屡。死事之惨，以辛亥三月二十九日\footnote{〔辛亥〕即公元1911年。当年4月27日（农历3月29日）国民党人在广州发起黄花岗起义，不幸失败。}围攻两广督署之役为最。吾党\footnote{〔吾党〕指国民党。}菁华付之一炬，其损失可谓大矣！然是役也，碧血横飞，浩气四塞，草木为之含悲，风云因而变色。全国久蛰之人心，乃大兴奋。怨愤所积，如怒涛排壑，不可遏抑，不半载而武昌之革命\footnote{〔武昌之革命〕指1911年10月10日湖北武昌起义。}以成。则斯役之价值，直可惊天地，泣鬼神，与武昌革命之役并寿。
    
    顾自民国肇造，变乱纷乘，黄花岗上一抔土，犹湮没于荒烟蔓草间。延至七年，始有墓碣之建修；十年，始有事略之编纂。而七十二烈士者，又或有记载而语焉不详，或仅存姓名而无事迹，甚者且姓名不可考，如史载田横事\footnote{〔田横〕指汉初田横五百士的故事。}，虽以史迁\footnote{〔史迁〕指司马迁，《史记》的作者。}之善传游侠，亦不能为五百人立传，滋可痛矣。
    
    邹君海滨\footnote{〔邹君海滨〕邹鲁（1885年2月20日—1954年2月13日），字海滨，中国国民党和中华民国元老，曾任国立中山大学校长。}，以所辑《黄花岗烈士事略》丐序于余。时余方以讨贼\footnote{〔讨贼〕指讨伐北洋军阀。1921年粤军西征讨桂成功。12月，孙中山到桂林组建陆海军大元帅大本营，整军准备北伐。}督师桂林。环顾国内，贼氛方炽，杌靰之象，视清季有加，而余三十年前所主唱之三民主义、五权宪法\footnote{〔三民主义……〕指孙中山在1905年同盟会成立时正式提出的“三民主义”思想，是为旧三民主义。五权宪法指基于三民主义创立的五院制宪制理论。}，为诸先烈所不惜牺牲生命以争之者，其不获实行也如故。则余此行所负之责任，尤倍重于三十年前。倘国人皆以先烈之牺牲精神为国奋斗，助余完成此重大之责任，实现吾人理想之真正中华民国，则此一部开国血史，可传而不朽。否则不能继述先烈遗志且光大之，而徒感慨于其遗事，斯诚后死者之羞也！
    
    余为斯序，既痛逝者，并以为国人之读兹编者勖。
\end{normalsize}



\chapter{季氏将伐颛臾}

\begin{normalsize}
    
    季氏\footnote{〔季氏〕季康子，季孙氏，名肥。春秋时鲁国卿大夫，把持朝政。}将伐颛臾\footnote{〔颛臾〕鲁国的属国，故城在今山东费县西北。}。冉有\footnote{〔冉有〕孔子的弟子，名求，字子有。当时是季康子的家臣。}、季路\footnote{〔季路〕孔子的弟子，姓仲，名由，字子路。当时是季康子的家臣。}见于孔子曰：“季氏将有事于颛臾。”孔子曰：“求！无乃尔是过与？夫颛臾，昔者先王\footnote{〔先王〕指周之先王。}以为东蒙主\footnote{〔东蒙主〕指受封于东蒙。东蒙，山名，及蒙山，在今山东蒙阴南。}，且在邦域之中矣，是社稷之臣也。何以伐为？”
    
    冉有曰：“夫子\footnote{〔夫子〕即季康子。}欲之，吾二臣者皆不欲也。”孔子曰：“求！周任\footnote{〔周任〕上古的史官。}有言曰：‘陈力就列，不能者止’，危而不持，颠而不扶，则将焉用彼相矣？且尔言过矣。虎兕出于柙，龟玉毁于椟中，是谁之过与？”
    
    冉有曰：“今夫颛臾，固而近于费。今不取，后世必为子孙忧。”孔子曰：“求！君子疾夫舍曰欲之而必为之辞。丘也闻有国有家者，不患寡而患不均，不患贫而患不安。盖均无贫，和无寡，安无倾。夫如是，故远人不服，则修文德以来之。既来之，则安之。今由与求也，相夫子，远人不服、而不能来也；邦分崩离析、而不能守也：而谋动干戈于邦内。吾恐季孙之忧，不在颛臾，而在萧墙\footnote{〔萧墙〕国君宫门内迎门的小墙，又叫做屏。因古时臣子朝见国君，走到此必肃然起敬，故称“萧墙”。这里借指宫廷。}之内也。”
\end{normalsize}



\chapter{秋声赋}

\begin{normalsize}
    
    欧阳子方夜读书，闻有声自西南来者，悚然而听之，曰：“异哉！”初淅沥以萧飒，忽奔腾而砰湃，如波涛夜惊，风雨骤至。其触于物也，鏦鏦铮铮，金铁皆鸣；又如赴敌之兵，衔枚\footnote{〔衔枚〕古时行军或袭击敌军时，让士兵衔枚以防出声。枚，形似竹筷，衔于口中，两端有带，系于脖上。}疾走，不闻号令，但闻人马之行声。予谓童子：“此何声也？汝出视之。”童子曰：“星月皎洁，明河\footnote{〔明河〕天河。}在天，四无人声，声在树间。”
    
    予曰：“噫嘻悲哉！此秋声也，胡为而来哉？盖夫秋之为状也：其色惨淡，烟霏云敛；其容清明，天高日晶；其气栗冽，砭人肌骨；其意萧条，山川寂寥。故其为声也，凄凄切切，呼号愤发。丰草绿缛而争茂，佳木葱茏而可悦；草拂之而色变，木遭之而叶脱。其所以摧败零落者，乃其一气之余烈。夫秋，刑官\footnote{〔刑官〕执掌刑狱的官。《周礼》把官职与天、地、春、夏、秋、冬相配，称为六官。秋天肃杀万物，所以司寇为秋官，执掌刑法，称刑官。}也，于时为阴；又兵象也，于行用金，是谓天地之义气，常以肃杀而为心。天之于物，春生秋实，故其在乐也，商声\footnote{〔商声〕以商音为主音的调式，即现代的D小调。}主西方之音，夷则\footnote{〔夷则〕十二律中第九律。十二律分别是：黄钟、大吕、太簇、夹钟、姑洗、中吕、林钟、蕤宾、夷则、南吕、无射、应钟。古人把十二律和十二月对应。《礼记·月令》：“孟秋之月，律中夷则”，夷则对应初秋七月。}为七月之律。商，伤也，物既老而悲伤；夷，戮也，物过盛而当杀。”
    
    “嗟乎！草木无情，有时飘零。人为动物，惟物之灵；百忧感其心，万事劳其形。有动于中，必摇其精。而况思其力之所不及，忧其智之所不能？宜其渥然丹者为槁木，黟然黑者为星星。奈何以非金石之质，欲与草木而争荣？念谁为之戕贼，亦何恨乎秋声！”
    
    童子莫对，垂头而睡。但闻四壁虫声唧唧，如助予之叹息。
\end{normalsize}



\chapter{滕王阁序}

\begin{normalsize}
    
    豫章故郡\footnote{〔豫章故郡〕滕王阁在江西南昌市，汉时属豫章郡。}，洪都新府\footnote{〔洪都新府〕唐改豫章郡为洪州，设都督府。}。星分翼轸\footnote{〔翼轸〕翼和轸都是星宿。}，地接衡庐\footnote{〔衡庐〕衡山和庐山。}。襟三江\footnote{〔三江〕太湖的支流松江、娄江、东江，泛指长江中下游的江河。}而带五湖\footnote{〔五湖〕太湖、鄱阳湖、青草湖、丹阳湖、洞庭湖，泛指南方大湖。}，控蛮荆\footnote{〔蛮荆〕古楚地，今湖北、湖南一带。}而引瓯越\footnote{〔瓯越〕古越地，即今浙江地区。古东越王建都于东瓯（今浙江省永嘉县），境内有瓯江。}。物华天宝，龙光射牛斗\footnote{〔牛斗〕牛、斗，星宿名。}之墟；人杰地灵，徐孺下陈蕃之榻\footnote{〔徐孺下陈蕃之榻〕徐孺子名稚，东汉豫章南昌人，当时隐士。据《后汉书·徐稚传》，东汉名士陈蕃为豫章太守，不接宾客，惟徐稚来访时，才设一睡榻，徐稚去后又悬置起来。}。雄州雾列，俊采星驰。台隍枕夷夏之交，宾主尽东南之美。都督阎公\footnote{〔都督阎公〕阎伯屿，时任洪州都督。}之雅望，棨戟遥临；宇文新州\footnote{〔宇文新州〕复姓宇文的新州（在今广东境内）刺史，名未详。}之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰\footnote{〔家君作宰〕勃之父担任交趾县的县令。}，路出名区；童子何知，躬逢胜饯。
    
    时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子\footnote{〔帝子〕和下一句的“天人”都指滕王李元婴。}之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。
    
    披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡\footnote{〔彭蠡〕即今鄱阳湖。}之滨，雁阵惊寒，声断衡阳\footnote{〔衡阳〕今属湖南省，境内有回雁峰，相传秋雁到此就不再南飞，待春而返。}之浦。
    
    遥襟甫畅，逸兴遄飞。爽籁发而清风生，纤歌凝而白云遏。睢园\footnote{〔睢园〕汉梁孝王菟园，梁孝王曾在园中聚集文人饮酒赋诗。}绿竹，气凌彭泽\footnote{〔彭泽〕县名，在今江西湖口县东，此代指陶潜。陶潜，即陶渊明，曾官彭泽县令，世称陶彭泽。}之樽；邺水\footnote{〔邺水〕在邺下（今河北省临漳县）。邺下是曹魏兴起的地方，三曹常在此雅集作诗。曹植在此作《公宴诗》。}朱华，光照临川\footnote{〔临川〕郡名，治所在今江西省抚州市，代指即谢灵运。谢灵运曾任临川内史。}之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会\footnote{〔吴会〕秦汉会稽郡治所在吴县，郡县连称为吴会。吴郡，治所在今江苏省苏州市。}于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍\footnote{〔帝阍〕天帝的守门人，此处借指皇帝的宫门。}而不见，奉宣室\footnote{〔奉宣室〕代指入朝做官。贾谊迁谪长沙四年后，汉文帝复召他回长安，于宣室中问鬼神之事。宣室，汉未央宫正殿，为皇帝召见大臣议事之处。}以何年？
    
    嗟乎！时运不齐，命途多舛。冯唐易老\footnote{〔冯唐易老〕冯唐在汉文帝、汉景帝时不被重用，汉武帝时被举荐，已是九十多岁。}，李广难封\footnote{〔李广难封〕李广，汉武帝时名将，多次与匈奴作战，军功卓著，却始终未获封爵。}。屈贾谊于长沙\footnote{〔屈贾谊于长沙〕贾谊在汉文帝时被贬为长沙王太傅。}，非无圣主；窜梁鸿于海曲\footnote{〔梁鸿〕东汉人，作《五噫歌》讽刺朝廷，因此得罪汉章帝，避居齐鲁、吴中。}，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽\footnote{〔贪泉〕贪泉，在广州附近的石门，传说饮此水会贪得无厌，晋时吴隐之喝下此水操守反而更加坚定。}，处涸辙以犹欢\footnote{〔处涸辙〕《庄子·外物》：“”}。北海虽赊，扶摇可接；东隅已逝，桑榆非晚。孟尝高洁\footnote{〔孟尝〕据《后汉书·孟尝传》，孟尝字伯周，东汉会稽上虞人。曾任合浦太守，以廉洁奉公著称，后因病隐居。桓帝时，虽有人屡次荐举，终不见用。}，空余报国之情；阮籍猖狂\footnote{〔阮籍〕字嗣宗，晋代名士，不满世事，佯装狂放，常驾车出游，路不通时就痛哭而返。《晋书·阮籍传》：籍“时率意独驾，不由径路。车迹所穷，辄恸哭而反。”}，岂效穷途之哭！
    
    勃，三尺微命，一介书生。无路请缨，等终军\footnote{〔终军〕字子云，汉代济南人。武帝时出使南越，自请“愿受长缨，必羁南越王而致之阙下”，时仅二十馀岁。}之弱冠\footnote{〔弱冠〕古人二十岁行冠礼，表示成年，二十岁称“弱冠”。}；有怀投笔\footnote{〔宗悫〕字元干，南朝宋南阳人，年少时向叔父自述志向，云“愿乘长风破万里浪”。后因战功受封。}，慕宗悫\footnote{〔投笔〕《后汉书·班超传》有班超投笔从戎的故事。}之长风。舍簪笏于百龄，奉晨昏于万里。非谢家之宝树\footnote{〔谢家之宝树〕指谢玄，比喻好子弟。《世说新语·言语》：“谢太傅（安）问诸子侄‘子弟亦何预人事，而正欲使其佳？’诸人莫有言者。车骑（谢玄）答曰：‘譬如芝兰玉树，欲使其生于庭阶耳。’”}，接孟氏之芳邻\footnote{〔孟氏之芳邻〕孟轲的母亲为教育儿子而三迁择邻，最后定居于学宫附近。}。他日趋庭，叨陪鲤对\footnote{〔他日趋庭，叨陪鲤对〕鲤，孔鲤，孔子之子。趋庭，受父亲教诲。《论语·季氏》：“（孔子）尝独立，（孔）鲤趋而过庭。（子）曰：‘学诗乎？’对曰：‘未也。’‘不学诗，无以言。’鲤退而学诗。他日，又独立，鲤趋而过庭。（子）曰：‘学礼乎？’对曰：‘未也。’‘不学礼，无以立。’鲤退而学礼。”}；今兹捧袂，喜托龙门\footnote{〔喜托龙门〕《后汉书·李膺传》：“膺以声名自高，士有被其容接者，名为登龙门。”}。杨意不逢\footnote{〔杨意不逢……〕杨意，杨得意的省称。凌云，指司马相如作《大人赋》。据《史记·司马相如列传》，司马相如经蜀人杨得意引荐，方能入朝见汉武帝。又云：“相如既奏《大人》之颂，天子大悦，飘飘有凌云之气。”}，抚凌云而自惜。钟期既遇\footnote{〔钟期既遇……〕钟期，钟子期的省称。《列子·汤问》：“伯牙善鼓琴，钟子期善听。伯牙鼓琴……志在流水，钟子期曰：‘善哉！洋洋兮若江河。’”}，奏流水以何惭？
    
    呜乎！胜地不常，盛筵难再。兰亭\footnote{〔兰亭〕在今浙江省绍兴市附近。晋穆帝永和九年（353）三月三日上巳节，王羲之与群贤宴集于此，写有名篇《兰亭集序》。}已矣，梓泽\footnote{〔梓泽〕即晋代石崇的金谷园，故址在今河南省洛阳市西北。}丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成\footnote{〔四韵俱成〕四韵一起写好了。四韵，八句四韵诗，指王勃此时写下的《滕王阁诗》：“滕王高阁临江渚，佩玉鸣鸾罢歌舞。画栋朝飞南浦云，珠帘暮卷西山雨。闲云潭影日悠悠，物换星移几度秋。阁中帝子今何在？槛外长江空自流。”}。请洒潘江，各倾陆海云尔\footnote{〔请洒潘江……〕钟嵘《诗品》：“陆（机）才如海，潘（岳）才如江。”这里形容各宾客的文采。}。
\end{normalsize}



\chapter{五蠹}

\begin{normalsize}
    
    上古之世，人民少而禽兽众，人民不胜禽兽虫蛇。有圣人作，构木为巢以避群害，而民悦之，使王天下，号曰有巢氏。民食果蓏蚌蛤，腥臊恶臭而伤害腹胃，民多疾病。有圣人作，钻燧取火以化腥臊，而民说之，使王天下，号之曰燧人氏。中古之世，天下大水，而鲧、禹决渎。近古之世，桀、纣暴乱，而汤、武征伐。今有构木钻燧于夏后氏之世者，必为鲧、禹笑矣；有决渎于殷、周之世者，必为汤、武笑矣。然则今有美尧、舜、汤、武、禹之道于当今之世者，必为新圣笑矣。是以圣人不期修古，不法常可，论世之事，因为之备。宋有人耕田者，田中有株，兔走触株，折颈而死，因释其耒而守株，冀复得兔。兔不可复得，而身为宋国笑。今欲以先王之政，治当世之民，皆守株之类也。
     
    古者丈夫不耕，草木之实足食也；妇人不织，禽兽之皮足衣也。不事力而养足，人民少而财有余，故民不争。是以厚赏不行，重罚不用，而民自治。今人有五子不为多，子又有五子，大父未死而有二十五孙。是以人民众而货财寡，事力劳而供养薄，故民争，虽倍赏累罚而不免于乱。
     
    尧之王天下也，茅茨不翦，采椽不斫；粝粢之食，䔧藿之羹；冬日麂裘，夏日葛衣；虽监门之服养，不亏于此矣。禹之王天下也，身执耒歃以为民先，股无肢，胫不生毛，虽臣虏之劳，不苦于此矣。以是言之，夫古之让天子者，是去监门之养，而离臣虏之劳也，古传天下而不足多也。今之县令，一日身死，子孙累世絜驾，故人重之。是以人之于让也，轻辞古之天子，难去今之县令者，薄厚之实异也。夫山居而谷汲者，腊而相遗以水；泽居苦水者，买庸而决窦。故饥岁之春，幼弟不饷；穰岁之秋，疏客必食。非疏骨肉爱过客也，多少之实异也。是以古之易财，非仁也，财多也；今之争夺，非鄙也，财寡也。轻辞天子，非高也，势薄也；争士橐，非下也，权重也。故圣人议多少、论薄厚为之政。故罚薄不为慈，诛严不为戾，称俗而行也。故事因于世，而备适于事。
     
    古者大王\footnote{〔大王〕指周文王。丰、镐是丰京和镐京的统称，周朝的都城，在今日陕西西安市。}处丰、镐之间，地方百里，行仁义而怀西戎，遂王天下。徐偃王\footnote{〔徐偃王〕西周时期徐国的国君。传说周穆王巡视各国，听闻徐君威德日远，遣楚国袭其不备，大破之，杀偃王。一说是宋王偃之误。公元前286年，齐联合魏、楚灭宋。宋王偃战败，死于温。}处汉东，地方五百里，行仁义，割地而朝者三十有六国。荆文王\footnote{〔荆文王〕可能指楚文王或楚庄王。}恐其害己也，举兵伐徐，遂灭之。故文王行仁义而王天下，偃王行仁义而丧其国，是仁义用于古不用于今也。故曰：世异则事异。当舜之时，有苗\footnote{〔有苗〕古国名，又称“三苗”。传说尧禅位于舜，三苗不服作乱。禹征三苗后灭亡。有认为现代苗族是有苗文化的孑遗。}不服，禹将伐之。舜曰：“不可。上德不厚而行武，非道也。”乃修教三年，执干戚舞，有苗乃服。共工\footnote{〔共工〕传说中炎帝的后裔，祝融的儿子，尧的臣子。韩非子认为共工之战是中古之事。}之战，铁铦矩者及乎敌，铠甲不坚者伤乎体。是干戚用于古不用于今也。故曰：事异则备变。上古竞于道德，中世逐于智谋，当今争于气力。齐将攻鲁，鲁使子贡\footnote{〔子贡〕端木赐，字子贡，春秋时卫国人，孔子的弟子。贤能善辩，曾任鲁国、卫国的相国，还善于经商。}说之。齐人曰：“子言非不辩也，吾所欲者土地也，非斯言所谓也。”遂举兵伐鲁，去门十里以为界。故偃王仁义而徐亡，子贡辩智而鲁削。以是言之，夫仁义辩智，非所以持国也。去偃王之仁，息子贡之智，循徐、鲁之力使敌万乘，则齐、荆之欲不得行于二国矣。
    
    夫古今异俗，新故异备。如欲以宽缓之政，治急世之民，犹无辔策而御駻马，此不知之患也。且民者固服于势，寡能怀于义。仲尼\footnote{〔仲尼〕孔子字仲尼。}，天下圣人也，修行明道以游海内，海内说其仁、美其义而为服役者七十人。盖贵仁者寡，能义者难也。故以天下之大，而为服役者七十人，而仁义者一人。鲁哀公\footnote{〔鲁哀公〕春秋时期鲁国君主（公元前494年至前468年在位），鲁定公之子。}，下主也，南面君国，境内之民莫敢不臣。民者固服于势，诚易以服人，故仲尼反为臣而哀公顾为君。仲尼非怀其义，服其势也。故以义则仲尼不服于哀公，乘势则哀公臣仲尼。今学者之说人主也，不乘必胜之势，而务行仁义则可以王，是求人主之必及仲尼，而以世之凡民皆如列徒，此必不得之数也。
    
    儒以文乱法，侠以武犯禁，而人主兼礼之，此所以乱也。夫离法者罪，而诸先王以文学取；犯禁者诛，而群侠以私剑养。故法之所非，君之所取；吏之所诛，上之所养也。法、趣、上、下，四相反也，而无所定，虽有十黄帝不能治也。故行仁义者非所誉，誉之则害功；文学者非所用，用之则乱法。楚之有直躬，其父窃羊，而谒之吏。令尹曰：“杀之！”以为直于君而曲于父，报而罪之。以是观之，夫君之直臣，父之暴子也。鲁人从君战，三战三北。仲尼问其故，对曰：“吾有老父，身死莫之养也。”仲尼以为孝，举而上之。以是观之，夫父之孝子，君之背臣也。故令尹诛而楚奸不上闻，仲尼赏而鲁民易降北。上下之利，若是其异也，而人主兼举匹夫之行，而求致社稷之福，必不几矣。
\end{normalsize}



\chapter{项脊轩志}

\begin{normalsize}
    
    项脊轩\footnote{〔项脊轩〕归有光家的书斋名。}，旧南阁子也。室仅方丈，可容一人居。百年老屋，尘泥渗漉，雨泽下注；每移案，顾视无可置者。又北向，不能得日，日过午已昏。余稍为修葺，使不上漏。前辟四窗，垣墙周庭，以当南日，日影反照，室始洞然。又杂植兰桂竹木于庭，旧时栏楯，亦遂增胜。借书满架，偃仰啸歌，冥然兀坐，万籁有声；而庭阶寂寂，小鸟时来啄食，人至不去。三五之夜\footnote{〔三五之夜〕农历每月十五的夜晚。}，明月半墙，桂影斑驳，风移影动，珊珊可爱。
    
    然余居于此，多可喜，亦多可悲。先是庭中通南北为一。迨诸父异爨\footnote{〔异爨〕分灶做饭，比喻分家。}，内外多置小门，墙往往而是；东犬西吠\footnote{〔东犬西吠〕东边的狗对着西边叫。意思是分家后，狗把原住同一庭院的人当作陌生人。}，客逾庖而宴，鸡栖于厅。庭中始为篱，已为墙，凡再变矣。家有老妪，尝居于此。妪，先大母婢也，乳二世，先妣抚之甚厚。室西连于中闺，先妣尝一至。妪每谓余曰：“某所，而母立于兹。”妪又曰：“汝姊在吾怀，呱呱而泣；娘以指叩门扉曰：‘儿寒乎~欲食乎~’吾从板外相为应答。”语未毕，余泣，妪亦泣。余自束发\footnote{〔束发〕古代男孩成童时束发为髻。}读书轩中，一日，大母过余曰：“吾儿，久不见若影，何竟日默默在此，大类女郎也？”比去，以手阖门，自语曰：“吾家读书久不效，儿之成，则可待乎！”顷之，持一象笏至，曰：“此吾祖太常公宣德间执此以朝，他日汝当用之！”瞻顾遗迹，如在昨日，令人长号不自禁。
    
    轩东故尝为厨，人往，从轩前过。余扃牖而居，久之，能以足音辨人。轩凡四遭火，得不焚，殆有神护者。
    
    项脊生曰：“蜀清守丹穴，利甲天下，其后秦皇帝筑女怀清台。刘玄德与曹操争天下，诸葛孔明起陇中。方二人之昧昧于一隅也，世何足以知之，余区区处败屋中，方扬眉、瞬目，谓有奇景。人知之者，其谓与坎井之蛙何异？”
    
    余既为此志，后五年，吾妻来归\footnote{〔来归〕嫁到我家来。归：古代女子出嫁。}，时至轩中，从余问古事，或凭几学书。吾妻归宁\footnote{〔归宁〕出嫁的女儿回娘家省亲。}，述诸小妹语曰：“闻姊家有阁子，且何谓阁子也？”其后六年，吾妻死，室坏不修。其后二年，余久卧病无聊，乃使人复葺南阁子，其制稍异于前。然自后余多在外，不常居。
    
    庭有枇杷树，吾妻死之年所手植也，今已亭亭如盖矣。
\end{normalsize}



\chapter{过秦论}

\begin{normalsize}
    
    秦孝公\footnote{〔秦孝公〕战国时期秦国君主（公元前362至338年），任用商鞅变法强秦。}据崤函\footnote{〔崤函〕崤山和函谷关的合称，秦国东部重要关隘。}之固，拥雍州\footnote{〔雍州〕古代九州之一，指关中地区秦国核心疆域。}之地，君臣固守以窥周室\footnote{〔周室〕周王室，战国时已衰微，仅名义上是天下共主。}，有席卷天下，包举宇内，囊括四海之意，并吞八荒之心。当是时也，商君\footnote{〔商君〕即商鞅，法家代表人物，主持秦国变法改革。}佐之，内立法度，务耕织，修守战之具，外连衡\footnote{〔连衡〕即连横策略，秦国分化瓦解六国联盟的外交手段。}而斗诸侯。于是秦人拱手而取西河\footnote{〔西河〕黄河以西地区，秦魏争夺的战略要地。}之外。
    
    孝公既没，惠文、武、昭襄\footnote{〔惠文、武、昭襄〕秦孝公之后连续三位秦国君主（公元前337至251年）。}蒙故业，因遗策，南取汉中\footnote{〔汉中〕汉水上游盆地，秦楚交界战略要冲。}，西举巴、蜀\footnote{〔巴、蜀〕今四川地区，秦并吞的重要粮仓基地。}，东割膏腴之地，北收要害之郡。诸侯恐惧，会盟而谋弱秦。不爱珍器重宝肥饶之地，以致天下之士，合从缔交，相与为一。当此之时，齐有孟尝\footnote{〔孟尝〕齐国公子田文，战国四公子之一。}，赵有平原\footnote{〔平原〕赵国公子赵胜，战国四公子之一，以善养士闻名。}，楚有春申\footnote{〔春申〕楚国令尹黄歇，战国四公子之一，曾主持合纵抗秦。}，魏有信陵\footnote{〔信陵〕魏国公子魏无忌，战国四公子之一，窃符救赵典故主角。}。此四君者，皆明智而忠信，宽厚而爱人，尊贤而重士，约从离衡，兼韩、魏、燕、楚、齐、赵、宋、卫、中山之众。于是六国之士，有甯越、徐尚、苏秦、杜赫之属\footnote{〔甯越……之属〕六国著名谋士策士。}为之谋，齐明、周最、陈轸、召滑、楼缓、翟景、苏厉、乐毅之徒\footnote{〔齐明……之徒〕战国时期各国的纵横家与外交人才。}通其意，吴起、孙膑、带佗、倪良、王廖、田忌、廉颇、赵奢之伦\footnote{〔吴起……之伦〕战国时期的著名军事将领。}制其兵。尝以十倍之地，百万之众，叩关而攻秦。秦人开关延敌，九国之师，逡巡而不敢进。秦无亡矢遗镞之费，而天下诸侯已困矣。于是从散约败，争割地而赂秦。秦有余力而制其弊，追亡逐北，伏尸百万，流血漂橹。因利乘便，宰割天下，分裂山河。强国请服，弱国入朝。延及孝文王、庄襄王\footnote{〔孝文王、庄襄王〕秦昭襄王死后的两位短命秦王（公元前250至247年），之后朝政被相国吕不韦把持，直至嬴政22岁即位。}，享国之日浅，国家无事。
    
    及至始皇\footnote{〔始皇〕秦始皇嬴政（公元前238至210年），完成统一，建立秦朝。}，奋六世之余烈，振长策而御宇内，吞二周\footnote{〔二周〕即西周和东周。}而亡诸侯，履至尊而制六合\footnote{〔六合〕天地四方，代指全天下。}，执敲扑而鞭笞天下，威振四海。南取百越\footnote{〔百越〕岭南少数民族部落的统称。}之地，以为桂林、象郡\footnote{〔桂林、象郡〕秦朝征服岭南后置郡，包括今天的广西、广东部分和越南北部。}；百越之君，俯首系颈，委命下吏。乃使蒙恬\footnote{〔蒙恬〕秦朝名将，率军北击匈奴并修筑长城。}北筑长城而守藩篱，却匈奴\footnote{〔匈奴〕北方游牧民族，长期威胁中原王朝。}七百余里；胡人不敢南下而牧马，士不敢弯弓而报怨。于是废先王之道，焚百家之言，以愚黔首；隳名城，杀豪杰；收天下之兵，聚之咸阳，销锋镝，铸以为金人十二，以弱天下之民。然后践华为城，因河为池，据亿丈之城，临不测之渊，以为固。良将劲弩守要害之处，信臣精卒陈利兵而谁何。天下已定，始皇之心，自以为关中之固，金城千里，子孙帝王万世之业也。
    
    始皇既没，余威震于殊俗。然陈涉\footnote{〔陈涉〕即陈胜，秦末农民起义领袖。}瓮牖绳枢之子，氓隶之人，而迁徙之徒也；才能不及中人，非有仲尼\footnote{〔仲尼〕即孔子，儒家学说创始人。}、墨翟\footnote{〔墨翟〕即墨子，墨家学说创始人。}之贤，陶朱\footnote{〔陶朱〕即范蠡，春秋时期著名富商。}、猗顿\footnote{〔猗顿〕春秋时期鲁国巨富。}之富。蹑足行伍之间，而倔起阡陌之中，率疲弊之卒，将数百之众，转而攻秦；斩木为兵，揭竿为旗，天下云集响应，赢粮而景从。山东\footnote{〔山东〕崤山以东地区，代指六国故地。}豪俊遂并起而亡秦族矣。
    
    且夫天下非小弱也，雍州之地，崤函之固，自若也。陈涉之位，非尊于齐、楚、燕、赵、韩、魏、宋、卫、中山之君也；锄櫌棘矜，非铦于钩戟长铩也；谪戍之众，非抗于九国之师也；深谋远虑，行军用兵之道，非及乡时之士也。然而成败异变，功业相反，何也？试使山东之国与陈涉度长絜大，比权量力，则不可同年而语矣。然秦以区区之地，致万乘之势，序八州而朝同列，百有余年矣；然后以六合为家，崤函为宫；一夫作难而七庙\footnote{〔七庙〕周代宗庙制度，天子可祭祀七代祖先，故称七庙。}隳，身死人手，为天下笑者，何也？仁义不施而攻守之势异也。
\end{normalsize}



\chapter{后赤壁赋}

\begin{normalsize}
    
    是岁\footnote{〔是岁〕宋神宗元丰五年（公元1082年）。}十月之望，步自雪堂\footnote{〔雪堂〕苏轼在黄州所建的新居，离他在临皋的住处不远，在黄冈东面。堂在大雪时建成，画雪景于四壁，故名“雪堂”。}，将归于临皋\footnote{〔临皋〕亭名，在黄冈南长江边上。苏轼初到黄州时住在定惠院，不久就迁至临皋亭。}。二客从予，过黄泥之坂\footnote{〔黄泥之坂〕黄冈东面东坡附近的山坡叫“黄泥坂”。}。霜露既降，木叶尽脱。人影在地，仰见明月。顾而乐之，行歌相答。
    
    已而叹曰：“有客无酒，有酒无肴，月白风清，如此良夜何！”客曰：“今者薄暮，举网得鱼，巨口细鳞，状如松江之鲈。顾安所得酒乎？”归而谋诸妇。妇曰：“我有斗酒，藏之久矣，以待子不时之需。”
    
    于是携酒与鱼，复游于赤壁之下。江流有声，断岸千尺；山高月小，水落石出。曾日月之几何，而江山不可复识矣。予乃摄衣而上，履巉岩，披蒙茸，踞虎豹，登虬龙，攀栖鹘之危巢，俯冯夷\footnote{〔冯夷〕也叫“冰夷”，即河伯，黄河的河神。}之幽宫。盖二客不能从焉。划然长啸，草木震动，山鸣谷应，风起水涌。予亦悄然而悲，肃然而恐，凛乎其不可留也。反而登舟，放乎中流，听其所止而休焉。时夜将半，四顾寂寥。适有孤鹤，横江东来，翅如车轮，玄裳缟衣，戛然长鸣，掠予舟而西也。
    
    须臾客去，予亦就睡。梦一道士，羽衣蹁跹，过临皋之下，揖予而言曰：“赤壁之游乐乎？”问其姓名，俯而不答。“呜呼！噫嘻！我知之矣。畴昔之夜，飞鸣而过我者，非子也邪？”道士顾笑，予亦惊寤。开户视之，不见其处。
\end{normalsize}



\chapter{谏逐客书}

\begin{normalsize}
    
    臣闻吏议逐客，窃以为过矣。昔缪公\footnote{〔缪公〕即秦穆公（前659至前621年在位），春秋五霸之一。}求士，西取由余\footnote{〔由余〕西戎谋士，助秦穆公征服西戎十二国（前623年左右），开拓陇西地区。}于戎，东得百里奚\footnote{〔百里奚〕原为虞国大夫，秦穆公以五张羊皮赎于楚国（前655年），任相国推行改革。}于宛，迎蹇叔\footnote{〔蹇叔〕宋国隐士，经百里奚推荐入秦（前655年），为穆公制定东进战略的核心谋臣。}于宋，来丕豹\footnote{〔丕豹〕晋国大夫丕郑之子，其父被杀后奔秦（前651年），助秦攻晋取得河西部分土地。}、公孙支\footnote{〔公孙支〕字子桑，晋国人，投秦后参与策划殽之战（前627年）等重大军事行动。}于晋。此五子者，不产于秦，而缪公用之，并国二十，遂霸西戎。孝公\footnote{〔孝公〕秦孝公（前361至前338年在位），任用商鞅变法，公元前340年夺取魏国河西之地（今陕西东部）。}用商鞅\footnote{〔商鞅〕卫国人，主持变法，领军攻魏取少梁。}之法，移风易俗，民以殷盛，国以富强，百姓乐用，诸侯亲服，获楚、魏之师，举地千里，至今治强。惠王\footnote{〔惠王〕秦惠文王（前337至前311年在位），前316年派张仪、司马错灭蜀国巴国（今四川），置巴郡、蜀郡。}用张仪\footnote{〔张仪〕魏国人，推行连横策略，前313年诈楚绝齐，前312年丹阳之战夺取楚国汉中（今陕西南部）。}之计，拔三川之地\footnote{〔三川之地〕指黄河、雒水、伊水三川之地，在今河南西北部黄河以南的洛水、伊水流域。韩宣王在此设三川郡。公元前249年秦灭东周，取得三川。}，西并巴、蜀，北收上郡\footnote{〔上郡〕郡名，原为楚地，今陕西榆林。魏文侯时置郡，公元前328年被迫献于秦。}，南取汉中\footnote{〔汉中〕郡名，今陕西汉中。楚怀王时置郡。公元前312年被秦国攻取。}，包九夷\footnote{〔九夷〕指楚国境内西北部的少数部族，在今陕西、湖北、四川三省交界地区。}，制鄢、郢\footnote{〔鄢、郢〕楚国曾经的都城。分别在今湖北宜城县东南、江陵市西北。公元前279年秦将白起攻取鄢，翌年又攻取郢。}，东据成皋\footnote{〔成皋〕邑名，在今河南荥阳县汜水镇，地势险要，是著名的军事重地。春秋时属郑国称虎牢。公元前375年韩国灭郑后属韩，公元前249年被秦军攻取。}之险，割膏腴之壤，遂散六国之从，使之西面事秦，功施到今。昭王\footnote{〔昭王〕秦昭襄王（前306至前251年在位），前266年用范雎"远交近攻"策略，持续东进。}得范雎\footnote{〔范雎〕魏国人，提出"强干弱枝"政策，前262年发动长平之战，前256年灭西周。}，废穰侯\footnote{〔穰侯〕魏冉，秦昭襄王母宣太后之异父弟，拥立秦昭王，任将军，多次为相，受封于穰（今河南邓县），故称穰侯。昭王任用范雎后被免职遣归封地。}，逐华阳\footnote{〔华阳〕芈戎，宣太后同父弟，封华阳君，与穰侯共同专权，后被范雎免职遣归封地。}，强公室，杜私门，蚕食诸侯，使秦成帝业。此四君者，皆以客之功。由此观之，客何负于秦哉！向使四君却客而不内，疏士而不用，是使国无富利之实，而秦无强大之名也。
    
    今陛下致昆山之玉，有随、和之宝\footnote{〔随和之宝〕即所谓“随侯珠”和“和氏璧”，传说中春秋时随侯所得的夜明珠和楚人卞和来得的美玉。}，垂明月之珠，服太阿\footnote{〔太阿〕亦称“泰阿”，宝剑名，相传为春秋著名工匠欧冶子、干将所铸。}之剑，乘纤离之马，建翠凤之旗，树灵鼍之鼓。此数宝者，秦不生一焉，而陛下说之，何也？必秦国之所生然后可，则是夜光之璧不饰朝廷，犀象之器不为玩好，郑、卫之女不充后宫，而骏良駃騠不实外厩，江南金锡不为用，西蜀丹青不为采。所以饰后宫，充下陈，娱心意，说耳目者，必出于秦然后可，则是宛珠之簪、傅玑之珥、阿缟之衣、锦绣之饰不进于前，而随俗雅化佳冶窈窕赵女不立于侧也。夫击瓮叩缶，弹筝搏髀，而歌呼呜呜快耳者，真秦之声也；《郑》《卫》《桑间》《昭》《虞》《武》《象》者，异国之乐也。今弃击瓮叩缶而就《郑》《卫》，退弹筝而取《昭》《虞》，若是者何也？快意当前，适观而已矣。今取人则不然，不问可否，不论曲直，非秦者去，为客者逐。然则是所重者，在乎色、乐、珠玉，而所轻者，在乎人民也。此非所以跨海内、制诸侯之术也。
    
    臣闻地广者粟多，国大者人众，兵强则士勇。是以太山不让土壤，故能成其大；河海不择细流，故能就其深；王者不却众庶，故能明其德。是以地无四方，民无异国，四时充美，鬼神降福，此五帝三王\footnote{〔五帝三王〕指黄帝、颛顼、帝喾、尧、舜。三王，指夏、商、周三代开国君主，即夏禹、商汤和周武王。}之所以无敌也。今乃弃黔首\footnote{〔黔首〕泛指百姓。无爵平民不能服冠，只能以黑巾裹头，故称黔首，秦始皇统一六国后正式称百姓为黔首。《史记·秦始皇本纪》载：二十六年，“更名民曰黔首”。}以资敌国，却宾客以业诸侯，使天下之士退而不敢西向，裹足不入秦，此所谓“藉寇兵而赍盗粮”者也。
    
    夫物不产于秦，可宝者多；士不产于秦，而愿忠者众。今逐客以资敌国，损民以益仇，内自虚而外树怨于诸侯，求国无危，不可得也。
\end{normalsize}



\chapter{利议}

\begin{normalsize}
    
    大夫\footnote{〔大夫〕此处指御史大夫桑弘羊，盐铁会议中主张盐铁官营的朝廷代表。}曰：“作世明主，忧劳万人，思念北边之未这，故使使者举贤良、文学\footnote{〔文学〕指被举荐的贤良文学之士，代表地方豪强与儒家学者里反对国营政策的群体。}高弟，说延有道之士，将欲观殊议异策，虚心倾耳以听，庶几云得。诸生无能出奇计，运图匈奴安边境之策，抱丁竹，守空言，不知道舍之宜，时世之变。议论无所依，如膝痒而搔背。辩讼公门之下，兄兄不可胜听，如品即口以成事。此岂明主所欲闻哉？”
    
    文学曰：“诸生对册，殊路同归。指在于崇礼义，退财利，复往古之道，匡当世之失，莫不云太平。虽未尽可但用，宜略有可行者焉。执事暗于明礼，而喻于利未，沮事隳议。计虑筹策以故至今未决。非儒无成事，公卿欲成利也。”
    
    大夫曰：“色厉而内荏，乱真者也。文表而洗里，乱实者也。文学哀衣博带，窃周公\footnote{〔周公〕姬旦，西周初期政治家，儒家理想中的辅政典范，象征礼制与德治。}之服；鞠躬促急，窃仲尼之容；议论称诵，窃商赐\footnote{〔商赐〕卜商（子夏）和端木赐（子贡），孔子弟子，以辩才著称，喻指文学空有口才无实务能力。}之辞；刺讥言治，过管晏\footnote{〔管晏〕管仲与晏婴，春秋齐国之相，代表务实治国的能臣。}之才。心卑卿相，志小万乘。及授之政，昏乱不治。故以言举人，若以毛相马。此其所以多不称举。诏策曰：‘陈嘉宇内之士，故详延四方豪俊文学博习之士，趋迁官禄。’言者不必有德，何者？言之易而行之难。有舍其车而识其牛，贵其不言而多成事也。吴铎\footnote{〔吴铎〕吴地铜铃，铃锤舌形，象征谏言者之舌，比喻主父偃等多言招祸。}以其舌自破，主父偃\footnote{〔主父偃〕汉武帝时纵横家，提议推恩令削弱诸侯。}以其舌自杀。贺旦\footnote{〔贺旦〕"贺"通"鶡"，指黎明报晓的鶡鸟（雉类）。}夜鸣，无益于明；主父鸣痴，无益于死。非有司欲成利，文学桎梏于旧术，牵于问言者也。”
    
    文学曰：“能言之，能行之者，汤武也。能言，不能行者，有司也。文学窃周公之服。有司窃周公之位。文学桎梏于旧术，有司桎梏于财利。主父偃以舌自杀，有司以利自困。夫骥之才千里，非造父\footnote{〔造父〕周穆王御者，驾车技术超凡。}不能使。禹之知万人，非舜为相不能用。故季桓子\footnote{〔季桓子〕鲁国权臣季孙斯，排挤孔子。}听政，柳下惠\footnote{〔柳下惠〕展获，春秋鲁国贤士，道德崇高但不得重用。}忽然不见；孔子之为司寇，然后勃炽。骥，举之在伯乐，共功在造父。造父摄辔，马无驽良，皆可取道。周公之时，士无贤不肖，皆可与言治。故御之良者善调马，相之贤者善使士。今举异才面使减驺御之，是犹恶骥盐车而责之使疾。此贤良文学多不称举也。”
    
    大夫曰：“嘻！诸生榻容无行，多言而不用，情貌不相副。若穿俞之盗，自古而患之。是孔丘斥逐于鲁君，会不用于世也。何者？以其首摄多端，迂时而不要也。故秦王燔去其术而不行，坑之渭中而不用。乃安得鼓口舌，申颜眉，预前议论，是非国家之事也？”
\end{normalsize}



\chapter{论贵粟疏}

\begin{normalsize}
    
    圣王在上，而民不冻饥者，非能耕而食之，织而衣之也，为开其资财之道也。故尧、禹<footnote:N1>有九年之水，汤\footnote{〔汤〕汤，商朝的开国君主。}有七年之旱，而国亡捐瘠者，以畜积多而备先具也。今海内为一，土地人民之众不避汤、禹，加以亡天灾数年之水旱，而畜积未及者，何也？地有遗利，民有余力，生谷之土未尽垦，山泽之利未尽出也，游食之民未尽归农也。
    
    民贫，则奸邪生。贫生于不足，不足生于不农，不农则不地著\footnote{〔地著〕定居一地。《汉书·食货志》：“理民之道，地著为本。”颜师古注：“地著，谓安土也。”}，不地著则离乡轻家，民如鸟兽。虽有高城深池，严法重刑，犹不能禁也。夫寒之于衣，不待轻暖；饥之于食，不待甘旨；饥寒至身，不顾廉耻。人情一日不再食则饥，终岁不制衣则寒。夫腹饥不得食，肤寒不得衣，虽慈母不能保其子，君安能以有其民哉？明主知其然也，故务民于农桑，薄赋敛，广畜积，以实仓廪，备水旱，故民可得而有也。
    
    民者，在上所以牧之，趋利如水走下，四方无择也。夫珠玉金银，饥不可食，寒不可衣，然而众贵之者，以上用之故也。其为物轻微易藏，在于把握，可以周海内而无饥寒之患。此令臣轻背其主，而民易去其乡，盗贼有所劝，亡逃者得轻资也。粟米布帛生于地，长于时，聚于力，非可一日成也。数石之重，中人弗胜，不为奸邪所利；一日弗得而饥寒至。是故明君贵五谷而贱金玉。
    
    今农夫五口之家，其服役者不下二人，其能耕者不过百亩，百亩之收不过百石。春耕，夏耘，秋获，冬藏，伐薪樵，治官府，给徭役；春不得避风尘，夏不得避署热，秋不得避阴雨，冬不得避寒冻，四时之间，无日休息。又私自送往迎来，吊死问疾，养孤长幼在其中。勤苦如此，尚复被水旱之灾，急政暴虐，赋敛不时，朝令而暮改。当具有者半贾而卖，无者取倍称之息；于是有卖田宅、鬻子孙以偿债者矣。而商贾大者积贮倍息，小者坐列贩卖，操其奇赢，日游都市，乘上之急，所卖必倍。故其男不耕耘，女不蚕织，衣必文采，食必粱肉；无农夫之苦，有阡陌之得。因其富厚，交通王侯，力过吏势，以利相倾；千里游遨，冠盖相望，乘坚策肥，履丝曳缟。此商人所以兼并农人，农人所以流亡者也。今法律贱商人，商人已富贵矣；尊农夫，农夫已贫贱矣。故俗之所贵，主之所贱也；吏之所卑，法之所尊也。上下相反，好恶乖迕，而欲国富法立，不可得也。
    
    方今之务，莫若使民务农而已矣。欲民务农，在于贵粟；贵粟之道，在于使民以粟为赏罚。今募天下入粟县官，得以拜爵，得以除罪。如此，富人有爵，农民有钱，粟有所渫。夫能入粟以受爵，皆有余者也。取于有余，以供上用，则贫民之赋可损，所谓损有余、补不足，令出而民利者也。顺于民心，所补者三：一曰主用足，二曰民赋少，三曰劝农功。今令民有车骑马一匹者，复卒三人。车骑者，天下武备也，故为复卒。
    
    神农之教曰：“有石城十仞，汤池百步，带甲百万，而无粟，弗能守也。”以是观之，粟者，王者大用，政之本务。令民入粟受爵，至五大夫\footnote{〔五大夫〕先秦至汉代都有的爵位，在二十等爵位里自下数起第九级。}以上，乃复一人耳，此其与骑马之功相去远矣。爵者，上之所擅，出于口而无穷；粟者，民之所种，生于地而不乏。夫得高爵也免罪，人之所甚欲也。使天下人入粟于边，以受爵免罪，不过三岁，塞下之粟必多矣。
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔五大夫〕自商鞅变法以来，秦国设二十等爵位，以赏军功：一级公士，二级上造，三级簪袅，四级不更，五级大夫，六级官大夫，七级公大夫，八级公乘，九级五大夫，十级左庶长，十一级右庶长，十二级左更，十三级中更，十四级右更，十五级少上造，十六级大上造，十七级驷车庶长，十八级大庶长，十九级关内侯，二十级彻侯。彻侯为最高等，以一县为食邑，并得以自置吏于封地；其次是关内侯，有食邑、封户，但只能食税；大庶长以下皆有岁俸；公士为最低等，临战斩敌甲士（披甲士兵）首一级即赐，得田一顷、宅一处、仆一人。
\end{itemize}

\chapter{论积贮疏}

\begin{normalsize}
    
    管子\footnote{〔管子〕即管仲。后人把他的学说和托名的著作编辑成《管子》一书，共二十四卷。}曰：“仓廪实而知礼节。”民不足而可治者，自古及今，未之尝闻。古之人曰：“一夫不耕，或受之饥；一女不织，或受之寒。” 生之有时，而用之亡度，则物力必屈。古之治天下，至孅至悉也，故其畜积足恃。今背本而趋末，食者甚众，是天下之大残也；淫侈之俗，日日以长，是天下之大贼也。残贼公行，莫之或止；大命将泛，莫之振救。生之者甚少，而靡之者甚多，天下财产何得不蹶！
    
    汉之为汉，几四十年矣，公私之积，犹可哀痛！失时不雨，民且狼顾；岁恶不入，请卖爵子，既闻耳矣。安有为天下阽危者若是而上不惊者？世之有饥穰，天之行也，禹、汤\footnote{〔禹、汤〕禹，传说中古代部落联盟领袖。原为夏后氏部落领袖，奉舜命治水有功，舜死后继其位。汤，商朝的开国君主。}被之矣。即不幸有方二三千里之旱，国胡以相恤？卒然边境有急，数千百万之众，国胡以馈之？兵旱相乘，天下大屈，有勇力者聚徒而衡击；罢夫羸老易子而咬其骨。政治未毕通也，远方之能疑者，并举而争起矣。乃骇而图之，岂将有及乎？
    
    夫积贮者，天下之大命也。苟粟多而财有余，何为而不成？以攻则取，以守则固，以战则胜。怀敌附远，何招而不至！今殴民而归之农，皆著于本；使天下各食其力，末技游食之民，转而缘南亩，则畜积足而人乐其所矣。可以为富安天下，而直为此廪廪也！窃为陛下\footnote{〔陛下〕指汉文帝刘恒（公元前180至157年在位）。}惜之。
\end{normalsize}



\chapter{苏武传}

\begin{normalsize}
    
    武字子卿，少以父任，兄弟并为郎\footnote{〔郎〕官名，汉代专指职位较低皇帝侍从。}。稍迁至栘中厩监。时汉连伐胡，数通使相窥观。匈奴留汉使郭吉\footnote{〔郭吉〕元封元年（公元前110年），汉武帝亲统大军十八万到北地，派郭吉到匈奴，晓谕单于归顺，单于大怒，扣留了郭吉。}、路充国\footnote{〔路充国〕元封四年（公元前107年），匈奴派遣使者至汉，病故。汉派路充国送丧到匈奴，单于以为是被汉杀死，扣留了路充国。}等，前后十余辈。匈奴使来，汉亦留之以相当。天汉元年\footnote{〔天汉〕汉武帝年号（公元前100至前年）。}，且鞮侯\footnote{〔且鞮侯〕单于嗣位前的封号。}单于初立，恐汉袭之，乃曰：“汉天子我丈人行也。”尽归汉使路充国等。武帝嘉其义，乃遣武以中郎将\footnote{〔中郎将〕皇帝的侍卫长。}使持节送匈奴使留在汉者，因厚赂单于，答其善意。武与副中郎将张胜及假吏\footnote{〔假吏〕临时委任的使臣属官。}常惠等募士斥候\footnote{〔斥候〕军中警卫侦察的士兵。}百余人俱，既至匈奴，置币遗单于。单于益骄，非汉所望也。
    
    方欲发使送武等，会缑王\footnote{〔缑王〕匈奴的一个亲王。}与长水\footnote{〔长水〕水名，在今陕西省蓝田县西北。}虞常\footnote{〔虞常〕长水人，后投降匈奴。}等谋反匈奴中。缑王者，昆邪王\footnote{〔昆邪王〕匈奴一个部落的王，其领地在河西（今甘肃省西北部）。昆邪王于元狩二年降汉。}姊子也，与昆邪王俱降汉，后随浞野侯\footnote{〔浞野侯〕汉将赵破奴的封号。汉武帝太初二年（公元前103年）率二万骑击匈奴，兵败而降，全军沦没。}没胡中。及卫律\footnote{〔卫律〕本为长水胡人，但在汉地长大，被协律都尉李延年荐为汉使出使匈奴。回汉后，正值李延年因罪全家被捕，卫律怕受牵连，又逃奔匈奴，被封为丁零王。}所将降者，阴相与谋劫单于母阏氏\footnote{〔阏氏〕匈奴王后封号。}归汉。会武等至匈奴。虞常在汉时，素与副张胜相知，私候胜曰：“闻汉天子甚怨卫律，常能为汉伏弩射杀之，吾母与弟在汉，幸蒙其赏赐。”张胜许之，以货物与常。
    
    后月余，单于出猎，独阏氏子弟在。虞常等七十余人欲发，其一人夜亡，告之。单于子弟发兵与战，缑王等皆死，虞常生得。单于使卫律治其事，张胜闻之，恐前语发，以状语武。武曰：“事如此，此必及我。见犯乃死，重负国。”欲自杀，胜、惠共止之。虞常果引张胜。单于怒，召诸贵人议，欲杀汉使者。左伊秩訾\footnote{〔左伊秩訾〕匈奴的王号。}曰：“即谋单于，何以复加？宜皆降之。”
    
    单于使卫律召武受辞。武谓惠等：“屈节辱命，虽生，何面目以归汉！”引佩刀自刺。卫律惊，自抱持武，驰召医。凿地为坎，置煴火，覆武其上，蹈其背以出血。武气绝，半日复息。惠等哭，舆归营。单于壮其节，朝夕遣人候问武，而收系张胜。
    
    武益愈，单于使使晓武，会论虞常，欲因此时降武。剑斩虞常已，律曰：“汉使张胜谋杀单于近臣，当死。单于募降者赦罪。”举剑欲击之，胜请降。律谓武曰：“副有罪，当相坐。”武曰：“本无谋，又非亲属，何谓相坐？”复举剑拟之，武不动。律曰：“苏君，律前负汉归匈奴，幸蒙大恩，赐号称王，拥众数万，马畜弥山，富贵如此！苏君今日降，明日复然。空以身膏草野，谁复知之！”武不应。律曰：“君因我降，与君为兄弟；今不听吾计，后虽复欲见我，尚可得乎？”武骂律曰：“汝为人臣子，不顾恩义，畔主背亲，为降虏于蛮夷，何以汝为见！且单于信汝，使决人死生；不平心持正，反欲斗两主，观祸败！南越\footnote{〔南越〕南越国，现在广东、广西南部一带。}杀汉使者，屠为九郡。宛王\footnote{〔宛王〕指大宛国王毋寡。汉武帝太初元年（公元前104年），宛王毋寡派人杀前来求良马的汉使。武帝即命李广利讨伐大宛，大宛诸贵族乃杀毋寡而降汉。}杀汉使者，头县北阙。朝鲜杀汉使者，即时诛灭。独匈奴未耳。若知我不降明，欲令两国相攻。匈奴之祸，从我始矣。”
    
    律知武终不可胁，白单于。单于愈益欲降，乃幽武置大窖中，绝不饮食。天雨雪，武卧啮雪，与旃毛并咽之，数日不死。匈奴以为神，乃徙武北海\footnote{〔北海〕当时在匈奴北境，即今贝加尔湖。}上无人处，使牧羝，羝乳乃得归。别其官属常惠等各置他所。武既至海上，廪食不至，掘野鼠去草实而食之。杖汉节牧羊，卧起操持，节旄尽落。积五六年，单于弟於靬王\footnote{〔於靬王〕且鞮单于之弟。}弋射海上。武能网纺缴，檠弓弩，於靬王爱之，给其衣食。三岁余，王病，赐武马畜、服匿\footnote{〔服匿〕盛酒酪的容器，类似今天的坛子。}、穹庐\footnote{〔穹庐〕圆顶大篷帐，发展为现今的蒙古包。}。王死后，人众徙去。其冬，丁令\footnote{〔丁令〕即丁灵，匈奴北边的一个部族。}盗武牛羊，武复穷厄。
    
    初，武与李陵\footnote{〔李陵〕字少卿，西汉陇西成纪（今甘肃秦安）人，李广之孙，武帝时曾为侍中。天汉二年（前99年）出征匈奴，兵败投降，后病死匈奴。}俱为侍中\footnote{〔侍中〕官名，皇帝的侍从。}。武使匈奴，明年，陵降，不敢求武。久之，单于使陵至海上，为武置酒设乐。因谓武曰：“单于闻陵与子卿素厚，故使陵来说足下，虚心欲相待。终不得归汉，空自苦亡人之地，信义安所见乎？前长君\footnote{〔长君〕指苏武的长兄苏嘉。}为奉车\footnote{〔奉车〕即“奉车都尉”，皇帝出巡时，负责车马的侍从官。}，从至雍\footnote{〔雍〕汉代县名，在今陕西凤翔县南。}棫阳宫\footnote{〔棫阳宫〕秦时所建宫殿，在雍东北。}，扶辇下除，触柱折辕，劾大不敬\footnote{〔大不敬〕不敬皇帝，是大不敬罪。}，伏剑自刎，赐钱二百万以葬。孺卿\footnote{〔孺卿〕苏武弟苏贤的字。}从祠河东\footnote{〔河东〕汉郡名，在今山西夏县北。}后土\footnote{〔后土〕地神。}，宦骑与黄门驸马<footnote:N34>争船，推堕驸马河中溺死，宦骑亡，诏使孺卿逐捕，不得，惶恐饮药而死。来时太夫人\footnote{〔太夫人〕指苏武的母亲。}已不幸，陵送葬至阳陵\footnote{〔阳陵〕汉时有阳陵县，在今陕西咸阳市东。}。子卿妇年少，闻已更嫁矣。独有女弟二人，两女一男，今复十余年，存亡不可知。人生如朝露，何久自苦如此！陵始降时，忽忽如狂，自痛负汉，加以老母系保宫\footnote{〔保宫〕囚禁犯罪大臣及其眷属之处。}。子卿不欲降，何以过陵？且陛下春秋高，法令亡常，大臣亡罪夷灭者数十家，安危不可知，子卿尚复谁为乎？愿听陵计，勿复有云。”
    
    武曰：“武父子亡功德，皆为陛下所成就，位列将，爵通侯\footnote{〔通侯〕汉爵位名，本名彻侯，因避武帝讳改。苏武父苏建曾封为平陵侯。}，兄弟亲近，常愿肝脑涂地。今得杀身自效，虽蒙斧钺汤镬，诚甘乐之。臣事君，犹子事父也。子为父死，亡所恨，愿无复再言！”
    
    陵与武饮数日，复曰：“子卿壹听陵言！”武曰：“自分已死久矣！王必欲降武，请毕今日之欢，效死于前！”陵见其至诚，喟然叹曰：“嗟呼，义士！陵与卫律之罪上通于天！”因泣下沾衿，与武决去。
    
    昭帝\footnote{〔昭帝〕汉昭帝刘弗陵，武帝少子（前87年至前74年在位）。即位次年改元始元。于始元六年（公元前81年），与匈奴达成和议。}即位，数年，匈奴与汉和亲。汉求武等，匈奴诡言武死。后汉使复至匈奴，常惠请其守者与俱，得夜见汉使，具自陈道。教使者谓单于，言天子射上林\footnote{〔上林〕即上林苑。故址在今陕西省西安市附近。汉朝皇帝游玩射猎的园林。}中，得雁足有系帛书，言武等在荒泽中。使者大喜，如惠语以让单于。单于视左右而惊，谢汉使曰：“武等实在。”
    
    单于召会武官属，前以降及物故，凡随武还者九人。武以始元六年\footnote{〔京师〕指西汉京城长安。}春至京师。武留匈奴凡十九岁，始以强壮出，及还，须发尽白。
\end{normalsize}



\chapter{原君}

\begin{normalsize}
    
    有生之初，人各自私也，人各自利也。天下有公利而莫或兴之，有公害而莫或除之。有人者出，不以一己之利为利，而使天下受其利；不以一己之害为害，而使天下释其害。此其人之勤劳，必千万于天下之人。夫以千万倍之勤劳，则己又不享其利，必非天下之人情所欲居也。故古人之君，量而不欲入者，许由\footnote{〔许由〕传说中尧欲让天下而不受的隐士，拒君位隐耕箕山。}、务光\footnote{〔务光〕商汤让位时投水拒受的隐士，象征淡泊名利的古贤。}是也；入而又去之者，尧、舜\footnote{〔尧、舜〕古时圣君，主动禅让君位。}是也；初不欲入而不得去者，禹\footnote{〔禹〕开启世袭制的君主，传位于其子启。}是也。岂古之人有所异哉？好逸恶劳，亦犹夫人之情也。
    
    后之为人君者不然。以为天下利害之权皆出于我，我以天下之利尽归于己，以天下之害尽归于人，亦无不可。使天下之人不敢自私，不敢自利，以我之大私为天下之公。始而惭焉，久而安焉，视天下为莫大之产业，传之子孙，受享无穷。汉高帝\footnote{〔汉高帝〕即汉高祖刘邦。}所谓“某业所就，孰与仲多”者，其逐利之情，不觉溢之于辞矣。
    
    此无他，古者以天下为主，君为客，凡君之所毕世而经营者，为天下也。今也以君为主，天下为客，凡天下之无地而得安宁者，为君也。是以其未得之也，屠毒天下之肝脑，离散天下之子女，以博我一人之产业，曾不惨然，曰：“我固为子孙创业也。”其既得之也，敲剥天下之骨髓，离散天下之子女，以奉我一人之淫乐，视为当然，曰：“此我产业之花息也。”然则为天下之大害者，君而已矣！向使无君，人各得自私也，人各得自利也。呜呼！岂设君之道固如是乎？
    
    古者天下之人爱戴其君，比之如父，拟之如天，诚不为过也。今也天下之人，怨恶其君，视之如寇仇，名之为独夫，固其所也。而小儒规规焉以君臣之义无所逃于天地之间，至桀纣\footnote{〔桀纣〕夏桀商纣，都是暴君。}之暴，犹谓汤武\footnote{〔汤武〕商汤周武王，儒家认可的"吊民伐罪"革命圣王典范。}不当诛之，而妄传伯夷、叔齐\footnote{〔伯夷、叔齐〕耻食周粟饿死首阳山的遗民，被用作盲目忠君的反面案例。}无稽之事，乃兆人万姓崩溃之血肉，曾不异夫腐鼠。岂天地之大，于兆人万姓之中，独私其一人一姓乎？是故武王圣人也，孟子之言，圣人之言也。后世之君，欲以如父如天之空名，禁人之窥伺者，皆不便于其言，至废孟子而不立，非导源于小儒乎？
    
    虽然，使后之为君者，果能保此产业，传之无穷，亦无怪乎其私之也。既以产业视之，人之欲得产业，谁不如我？摄缄縢，固扃鐍，一人之智力，不能胜天下欲得之者之众。远者数世，近者及身，其血肉之崩溃，在其子孙矣。昔人愿世世无生帝王家\footnote{〔昔人愿世世无生帝王家〕南朝宋孝武帝在位期间宠爱自己第八个儿子刘子鸾。太子刘子业妒其才，继位后赐死。子鸾临死谓左右曰：“愿身不复生王家。”宋顺帝刘准禅位于齐王，将军王敬则捉住刘准。刘准泣曰：“愿后身世世勿复生天王家！”}，而毅宗\footnote{〔毅宗〕即明思宗朱由检（崇祯帝，公元1627-1644在位）。}之语公主，亦曰：“若何为生我家！”痛哉斯言！回思创业时，其欲得天下之心，有不废然摧沮者乎？是故明乎为君之职分，则唐、虞之世，人人能让，许由、务光非绝尘也；不明乎为君之职分，则市井之间，人人可欲，许由、务光所以旷后世而不闻也。然君之职分难明，以俄顷淫乐，不易无穷之悲，虽愚者亦明之矣。
\end{normalsize}


\newpage

\textbf{注解}：

\vspace{-1em}

\begin{itemize}
    \setlength\itemsep{-0.2em}
    \item〔某业所就，孰与仲多〕《史记·高祖本纪》载汉高祖刘邦登帝位后，曾对他父亲说：“您以前常说我是无赖，不能治理产业，不如仲（其兄刘仲）厉害，今天我成就的功业，和仲相比谁多？”这也说明刘邦把治国视为治理产业，把君位视为使用权力营私获利的工具，而不是服务人民的工具。
\end{itemize}

\chapter{乐毅报燕王书}

\begin{normalsize}
    
    昌国君乐毅，为燕昭王合五国之兵\footnote{〔五国之兵〕赵、楚、韩、燕、魏五国联军。}而攻齐，下七十馀城，尽郡县之以属燕。三城\footnote{〔三城〕指齐国的聊城、莒、即墨三城，都在今山东省。}未下，而燕昭王死。惠王即位，用齐人反间，疑乐毅，而使骑劫\footnote{〔骑劫〕燕国将领。}代之将。乐毅奔赵，赵封以为望诸君。齐田单\footnote{〔田单〕战国时齐国大将，屡立战功，封安平君，被齐襄王任为国相。}诈骑劫，卒败燕军，复收七十余城以复齐。
    
    燕王悔，惧赵用乐毅乘燕之弊以伐燕。燕王乃使人让乐毅，且谢之曰：“先王举国而委将军，将军为燕破齐，报先王之仇，天下莫不振动。寡人岂敢一日而忘将军之功哉！会先王弃群臣，寡人新即位，左右误寡人。寡人之使骑劫代将军，为将军久暴露于外，故召将军，且休计事。将军过听，以与寡人有隙，遂捐燕而归赵。将军自为计则可矣，而亦何以报先王之所以遇将军之意乎？”
    
    望诸君\footnote{〔望诸君〕赵国给乐毅的封号。}乃使人献书报燕王曰：臣不佞，不能奉承先王\footnote{〔先王〕即燕惠王之父燕昭王。}之教，以顺左右之心，恐抵斧质之罪，以伤先王之明，而又害于足下之义，故遁逃奔赵。自负以不肖之罪，故不敢为辞说。今王使使者数之罪，臣恐侍御者\footnote{〔侍御者〕侍侯国君的人，实指燕惠王。}之不察先王之所以畜幸臣之理，而又不白于臣之所以事先王之心，故敢以书对。
    
    臣闻贤圣之君不以禄私其亲，功多者授之；不以官随其爱，能当者处之。故察能而授官者，成功之君也；论行而结交者，立名之士也。臣以所学者观之，先王之举错，有高世之心，故假节\footnote{〔节〕外交使臣所持之凭证。}于魏王，而以身得察于燕。先王过举，擢之乎宾客之中，而立之乎群臣之上，不谋于父兄，而使臣为亚卿\footnote{〔亚卿〕官名，地位仅次于上卿。}。臣自以为奉令承教，可以幸无罪矣，故受命而不辞。先王命之曰：“我有积怨深怒于齐，不量轻弱，而欲以齐为事。”臣对曰：“夫齐，霸国\footnote{〔霸国〕齐桓公曾称霸诸侯，故称齐国为霸国。}之余教而骤胜之遗事也，闲于甲兵，习于战攻。王若欲伐之，则必举天下而图之。举天下而图之，莫径于结赵矣。且又淮北\footnote{〔淮北〕淮河以北地区，是齐国属地。}、宋地\footnote{〔宋地〕今江苏铜山、河南商丘、山东曲阜之间的地区，为齐所吞并。}，楚、魏之所同愿也。赵若许约，楚、赵、宋尽力，四国攻之，齐可大破也。”先王曰：“善。”臣乃口受令，具符节，南使臣于赵。顾反命，起兵随而攻齐，以天之道，先王之灵，河北\footnote{〔河北〕黄河以北。}之地，随先王举而有之于济\footnote{〔济〕济水，又名兖水，沇水，是黄河下游的一条重要支流。于河南荥阳与黄河干流分离，东流至山东济宁以北入巨野泽，东北于济南经今黄河河道入海。曾与江水（长江）、河水（黄河）、淮水（淮河）并称“四渎”。1855年后由于黄河改道而淤塞消失。}上。济上之军奉令击齐，大胜之。轻卒锐兵，长驱至国。齐王逃遁走莒\footnote{〔莒〕今山东莒县。}，仅以身免。珠玉财宝，车甲珍器，尽收入燕。大吕陈于元英\footnote{〔元英〕燕国宫殿名。后面的“历室”、“宁台”也是。}，故鼎\footnote{〔故鼎〕指齐国掠夺的燕鼎，复归燕国。}反乎历室，齐器设于宁台。蓟丘\footnote{〔蓟丘〕燕国都城，今北京市西南。}之植，植于汶篁\footnote{〔汶〕汶水，流经齐鲁两国的水名，在今山东中部，又名大汶河。汶水流域是齐、魏反复争夺之地。}。自五伯\footnote{〔五伯〕指五霸，春秋时五位权倾诸侯的君主。}以来，功未有及先王者也。先王以为顺于其志，以臣为不顿命，故裂地而封之，使之得比乎小国诸侯。臣不佞，自以为奉令承教，可以幸无罪矣，故受命而弗辞。
    
    臣闻贤明之君，功立而不废，故著于《春秋》\footnote{〔春秋〕古代编年史都叫春秋。}，蚤知之士，名成而不毁，故称于后世。若先王之报怨雪耻，夷万乘之强国，收八百岁\footnote{〔八百岁〕从姜太公建国到这次战争约八百年。}之蓄积，及至弃群臣之日，遗令诏后嗣之馀义，执政任事之臣，所以能循法令，顺庶孽者，施及萌隶，皆可以教于后世。
    
    臣闻善作者不必善成，善始者不必善终。昔者伍子胥说听乎阖闾\footnote{〔阖闾〕春秋时吴国国王，继位者是夫差。}，故吴王远迹至于郢\footnote{〔郢〕楚国都城，今湖北江陵西北。}；夫差弗是也，赐之鸱夷\footnote{〔鸱夷〕皮革制的口袋。}而浮之江。故吴王夫差不悟先论之可以立功，故沉子胥而弗悔；子胥不蚤见主之不同量，故入江而不改。夫免身全功，以明先王之迹者，臣之上计也。离毁辱之非，堕先王之名者，臣之所大恐也。临不测之罪，以幸为利者，义之所不敢出也。
    
    臣闻古之君子，交绝不出恶声；忠臣之去也，不洁其名。臣虽不佞，数奉教于君子矣。恐侍御者之亲左右之说，而不察疏远之行也。故敢以书报，唯君之留意焉。
\end{normalsize}



\end{document}
